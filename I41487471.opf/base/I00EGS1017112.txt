༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResourceCenter
TextScan Input Form -Title Page
Work: W29186 ImageGroup: 100EGS1017112
LCCN: 2005323769 ISBN: 9624501084 (set)
Title:
ཡེ་ཤེས་རྒྱ་མཚོ
གསུང་འབུམ།
gsung bum/_ye shesrgyamtsho
Author:
ཡེ་ཤེས་རྒྱ་མཚོ
ye shesrgyamtsho
Descriptor: n/a
OriginalPublication: n/a;n/a
Place: zhangkang
Publisher: zhangkangthAn madpe skrunkhang
Date: 2002
Volume: 5
TotalVolumes: 5
TBRCPages: 2
IntroductoryPages: n/a
TextPages: n/a
ScanningInformation: ScannedatM/SSatluj Infotech Images, E-45, Sector27 Noida DistrictGautam Buddha
Nagar, U.P. 201301 viaNew Delhi, INfortheTibetan Buddhist ResourceCenter, 150 17th
st., NewYork NY 10011 U.S.A2006.

དེབ་ལྔ་བ།
དགེ་ལྡན་བསྟན་པའི་བདག་པོ་རྗེ་ཙོང་ཁ་བ།
གསུང་འབུམ་སྒྲིག་འགོད་མི་སྣ།
སྤྱི་ཁྱབ་རྩོམ་སྒྲིག་པ། ཡུལ་ལྷ་ཐར།
རྩོམ་སྒྲིག་པ། ཆུ་སྐྱེས་བསམ་གཏན། བིས་ཐང་
སྤྲུལ་སྐུ། ལྷ་རྗེ་མགོན་པོ་རྒྱ་མཚོ། རྔོག་བུ་་་་་
བདུད་མགོན་ཚེ་རིང་།
ཞུ་དག་པ། རྨོག་འཇམ་དཔལ་རྒྱ་མཚོ། གཅན་
བརབདངབད དཀོན་མཆོག་བཀྲ་ཤིས། རྐ་གསར་ཕུན་ཚོགས་
བཀྲ་ཤིས། ལྡོང་ཚ་དཔལ་མགོན།
ལག་བསྟར་རྩོམ་སྒྲིག་པ། ལྡོང་ཚ་དཔལ་མགོན།
文集 编 校人员
总编辑 : 尤拉太
副编辑 : 更登三木旦 维堂活佛
郭尖措 东果才让
校对 : 嘉华尖措 关确扎西
ཞང་ཀང་ཐཱན་མ་དཔེ་སྐྲུན་ཁང་། 彭措扎西 欢 龚
执行编辑: 欢 龚


རྗེ་བཙུན་ཡེ་ཤེས་རྒྱ་མཚོའི
གསུང་འབུམ།
པོད་ལྔ་བ།
ཞང་ཀཱང་ཐན་མ་དཔེ་སྐྲུན་ཁང་།

༄༅། །རྗེ་བཙུན་ཡེ་ཤེས་རྒྱ་མཚོའི་གསུང་འབུམ་བཞུགས་སོ། །
益嘻嘉措文集
益嘻嘉措 著
མཚོ་ལྷོ་ཁུལ་གུང་ཧོ་རྫོང་བོད་སྐད་ཡིག་གཞུང་ལས་ཁང་གིས་བསྒྲིགས།
青海海南共和藏语文工作委员会 主编
ཞང་ཀྭང་ཐན་མ་དཔེ་སྐྲུན་ཁང་གིས་བསྐྲུན་ཏེ་བཀྲམས།
香港天马出版社出版发行
# 850×11683* 1/32 EP3 :102
1999 རྞ 5བྷྰ 1 2002 #3 B#1k
Æ ;1000
ISBN 962-450-108-4/D •44013(æ )
ཚེ f:(1-5) 125.007Æ

དཀར་ཆག
དཀར་ཆག
ལས་འབྲས་ཀྱི་རྣམ་བཞག་ཅུང་ཟད་བཤད་པ་མང་ཐོས་རྒན་པོའི་
འབེལ་གཏམ། (1)
སུམ་ཅུ་བའི་ཚིག་ལེའུར་བྱས་པ། (70)
ལུང་སྟོན་པ་སུམ་ཅུ་བའི་འགྲེལ་བ་དོན་གསལ། (78)
བསྙེན་གནས་ཡན་ལག་བརྒྱད་པའི་འབོགས་ཆོག་ཕན་ཡོན་དང་
(119)བཅས་པ།
ཉི་ཤུ་བའི་ཚིག་ལེའུར་བྱས་པ། (132)
དཔལ་ལྡན་བཀྲ་ཤིས་ཆོས་སྡིངས་ཀྱི་སྒྲིགས་ཡིག (137)
གཞུང་པོད་ཏི་ལྔའི་འཕྲོས་དང་ས་བཅད། (148)
བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
(193)
བརྒྱ་རྩའི་ལག་ལེན་བསོད་ནམས་རིན་ཆེན་འབྱུང་གནས།
(281)
གཅན་ཚའི་མ་ཎིའི་ལོ་རྒྱུས་དཀར་ཆག (297)
མཁས་གྲུབ་ཆོས་རྗེ་དོན་གྲུབ་རིན་ཆེན་གྱི་ཕྱག་འཁོར་ནང་གཞུག་མ་
ཎི་ལྷ་ཁང་གི་གནས་བསྟོད་གསོལ་འདེབས་མདོར་བསྡུས།
(327)
གཅན་ཚའི་མ་ཎི་ལེགས་འགྲུབ་བྱུང་བར་རྟེན་འབྲེལ་ཞུ་ཚིག ......
(329)
1

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གཅན་ཚའི་མ་ཎི་ཆུ་འཁོར་ལ་བསྔགས་པ། (332)
ཁྲུས་གསོལ་མདོར་བསྡུས། (347)
(354)
མཎྜལ་བཤད་པ།
བཤད་སྒྲུབ་བསྟན་པ་རྒྱས་པའི་སྨོན་ལམ། (357)
རླུང་རྟའི་ཆོ་ག་ཕྱོགས་ལས་རྣམ་རྒྱལ། (359)
གཡང་འབོད་དཔག་བསམ་ལྗོན་པ། (361)
ཆབ་ཆའི་དགོན་གསར་ཐེག་མཆོག་གླིང་གི་བཅའ་ཡིག ... (363)
གསེར་དགོན་བཅའ་ཡིག (369)
དྷི ཚའི་རྩོད་ཡིག (375)
བསྔོ་བ། (383)
ཀུན་རིག་ཆོ་ག་མདོར་བསྡུས། (385)
ཞབས་བརྟན་གསོལ་འདེབས་ཁག་བཞི། (389)
མང་རའི་དགོན་ཆེན་གྱི་བྱམས་ཁང་ཆེན་མོའི་དཀར་ཆག་རྩོམ་འཕྲོ་མ།
(396)
ཚེ་རབས་རྗེས་འཛིན། (399)
གཏེར་བུམ་སྦས་སྐབས་སུ་གནང་བའི་གསུང་། (401)
ཆར་འབེབས་སྨོན་ལམ། (403)
(405)
གསུང་བཤད།
ཞུ་སྨོན་ཁག་གཉིས། (418)
རྗེ་ཡེ་ཤེས་རྒྱ་མཚོའི་རྣམ་ཐར། བཤད་སྒྲུབ་རྒྱ་མཚོས་མཛད། ༞་༞༞
(424)
2

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
༄༅། །ལས་འབྲས་ཀྱི་རྣམ་བཞག་ཅུང་ཟད་བརྗོད་པ་
མང་ཐོས་རྒན་པོའི་འབེལ་གཏམ་
ཞེས་བྱ་བ་བཞུགས་སོ། །
དགེ་སྡིག་ལས་ལས་འབྲས་བུ་བདེ་སྡུག་ནི། །
འབྱུང་བ་གནས་དང་ལྡོག་པ་གནས་མིན་སོགས། །
རྒྱུ་འབྲས་མ་ལུས་མངོན་སུམ་གཟིགས་པ་ཡི། །
ཐམས་ཅད་མཁྱེན་པའི་ཞབས་ཀྱི་པདྨོར་འདུད། །
སྐྱེ་བོ་ཕལ་ཆེར་འདོད་པ་མེད་ཕྱིར་དང་། །
དེ་ནི་དུས་ལའང་སྡོད་པ་མེད་པའི་ཕྱིར། །
གཟུ་བོར་གནས་པའི་སེམས་ཀྱི་དྲང་སྲོང་གིས། །
ལས་འབྲས་གཏམ་བཟང་བརྗོད་ལ་མཉན་པར་གྱིས། །
དེ་ཡང་སློབ་དཔོན་ཀ་མ་ལ་ཤཱི་ལས། བདག་འདྲའི་བློ་གྲོས་
བླུན་པོ་རྣམས་ཀྱིས་སྔོན་མེད་དངོས་པོ་ནམ་ཡང་བརྗོད་མི་ནུས། །
མཁས་པའི་ཉིན་རེ་ལམ་འདི་མང་དུ་མ་དཔྱད་པ་ཡང་འགའ་ཙམ་
གང་ན་ཡོད། །འོན་ཀྱང་བསོད་ནམས་འཕེལ་བར་འདོད་པ་རང་
དོན་མཆོག་གི་བདག་གི་བློ་གྲོས་འདི། །དགེ་བ་འཕེལ་བའི་འབྲས་བུ་
ཅན་གྱི་དེ་ཉིད་གོམས་པས་འདི་བྱེད་པ་ལ་བརྩོན། །ཞེས་གསུངས་པ་
ལྟར། སྔོན་གྱི་མཁས་པ་རྣམས་ཀྱིས་ལས་འབྲས་ཀྱི་ཚུལ་ལས་་་་་
བརྩམས་བའི་བླང་དོར་གྱི་གནས་རྣམས་ལས་མ་བརྗོད་པ་ནི་ཅི་ཞིག་
ཡོད། སྔོན་གྱི་མཁས་པ་རྣམས་ཀྱིས་གསུངས་ཟིན་པ་སླར་ཡང་་
1

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བརྗོད་པ་ལ། དགོས་པ་མེད་པ་དང་བཟློས་པའི་སྐྱོན་དུ་ཡང་འགྱུར་
བས་ཁྱོད་ཀྱིས་འདི་ལྟ་བུ་འབྲི་བ་མི་འཐད་དོ་ཞེ་ན། བདེན་ཏེ།
སློབ་དཔོན་ཆོས་ཀྱི་གྲགས་པས་ཀྱང་། སྐྱེ་བོ་ཕལ་ཆེར་ཕལ་ལ་་་་
ཆགས་ཤིང་ཤེས་རབ་རྩལ་མེད་པས་ན་ལེགས་བཤད་རྣམས། །དོན་
དུ་མི་གཉེར་ཁོ་ནར་མ་ཟད་ཕྲག་དོག་དྲི་མ་དག་གིས་སྡང་བར་
ཡང་། །ཡོངས་གྱུར་དེས་ན་བདག་ལ་འདི་ནི་གཞན་ལ་ཕན་པ་ཡིན་
ཞེས་བསམ་པའང་མེད། །སེམས་ནི་ཡུན་རིང་ལེགས་བཤད་གོམ་པ་
ལྷུར་ལེན་བསྐྱེད་ཕྱིར་འདི་ལ་དགའ་བ་སྐྱེས། །ཞེས་གསུངས་པ་ལྟར།
འཇིག་རྟེན་གྱི་སྐྱེ་བོ་ཕལ་ཆེར་ནི་སྲིད་པའི་འདོད་ཡོན་སྣ་ཚོགས་ལ་
ཀུན་ཏུ་ཆགས་ཤིང་ཞེན་པས་བསྟན་བཅོས་དག་ལ་རྣ་བ་ཙམ་ཡང་མི་
གཏོད་པ་སྣོད་ཁ་སྦུབ་པ་ལྟ་བུའི་སྐྱོན་དང་ལྡན་ཞིང་། འགའ་ཞིག་
གིས་ལེགས་བཤད་འཚོལ་ཞིང་ཅུང་ཟད་དོན་དུ་གཉེར་ན་ཡང་ལེགས་
ཉེས་འབྱེད་པའི་ཤེས་རབ་ཀྱི་རྩལ་མེད་ཅིང་། ཅུང་ཟད་ཐོས་པ་
དག་ཀྱང་བརྗེད་པར་འགྱུར་བས་སྣོད་ཞབས་རྡོལ་བ་ལྟ་བུའི་སྐྱོན་
དང་། འགའ་ཞིག་ནི་ལེགས་བཤད་དོན་དུ་མི་གཉེར་བ་ཁོ་ནར་མ་
ཟད་བློ་གཟུ་བོར་མི་གནས་ཤིང་མཁས་པ་གཞན་ལ་ཕྲག་དོག་གིས་
ཀུན་ནས་སླངས་ཏེ་ལྷག་པར་ཞེ་སྡང་བ་སོགས་སྣོད་དུག་ཅན་ལྟ་བུའི་
སྐྱོན་དང་ལྡན་པའང་མང་བས། འདི་འདྲ་བྲིས་ན་གཞན་དག་ལ་
ཕན་པར་འགྱུར་རོ་སྙམ་པའི་བསམ་པའང་མེད་དོ། ། འོན་ཀྱང་
ཐག་རིང་བའི་ལམ་ནས་ནན་ཏན་ཆེན་པོས་བསྐུལ་བའི་ངོར། ༦ རྒྱུ་
འབྲས་ཀྱི་རྣམ་བཞག་ཅུང་ཟད་བརྗོད་པར་བྱའོ། །
འདི་ལ་གཉིས། མཐུན་དཔེ་ཕྱིའི་རྒྱུ་འབྲས་དང་། དཔེ་
ཅན་ནང་གི་རྒྱུ་འབྲས་བཤད་པའོ། །
2

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
དང་པོ་ནི་དཔེར་ན། ཕྱིའི་རྒྱུ་འབྲས་ནི་གྲོ་ནས་སོགས་འབྲུ་
རིགས་རྣམས་ཀྱི་ས་བོན་དང། མེ་ཏོག་སོགས་ཀྱི་ས་བོན་དང་རྩ་བ།
ཤིང་ཏོག་རྣམས་ཀྱི་སྡོང་བུ་ལྟ་བུའོ། ། རྒྱུ་ས་བོན་སོགས་ལས་བྱུང་
བའི་མྱུ་གུ་དང། མྱུ་གུ་ལས་བྱུང་པའི་མེ་ཏོག་དང་། མེ་ཏོག་ལས་
བྱུང་པའི་འབྲས་བུ་སོགས་ནི་རྒྱུ་སྔ་མ་དེ་དང་དེའི་འབྲས་བུའོ། །
རྒྱུ་དེ་ལ་ཡང་རང་གི་འབྲས་བུ་དེ་དང་དེར་འགྱུར་ངེས་གྱི་ཉེར་ལེན་གྱི་
རྒྱུ་དང་། འབྲས་བུ་དེར་མི་འགྱུར་ཡང་འབྲས་བུ་དེ་དང་དེ་སྐྱེ་བ་ལ་
ཕན་འདོགས་པའི་ལྷན་ཅིག་བྱེད་རྐྱེན་གྱི་རྒྱུ་གཉིས་ཡོད། དང་པོ་ནི།
རང་གི་འབྲས་བུ་སྨིན་པའི་དུས་སུ་རང་གི་ཉེར་འབྲས་འབྲུ་རིགས་ལྟ་
བུ་དེ་དང་དེར་འགྱུར་ངེས་ཀྱི་ས་བོན་ལྟ་བུ་དང། གཉིས་པ་ནི།
རང་ཉིད་རང་གི་འབྲས་བུ་དེ་དང་དེར་མི་འགྱུར་ཡང་། ཉེར་ལེན་
གྱི་རྒྱུ་དེ་དང་ལྷན་ཅིག་ཏུ་འབྲས་བུ་དེ་སྐྱེ་བ་ལ་ཕན་འདོགས་པའི་རྒྱུ་ལ་
ལྷན་ཅིག་བྱེད་རྐྱེན་ཟེར་། དཔེར་ན། དཔྱིད་དུས་སུ་གྲོ་ནས་ཀྱི་ས་
བོན་སོགས་ལ་གྲོགས་བྱེད་ཞིང་དང་ཆུ་ལུད་སོགས་ལྟ་བུའོ། །
དཔེ་དེ་དག་དང་མཚུངས་པའི་ནང་གི་རྒྱུ་འབྲས་ལ་ཡང་གཉིས་ཏེ།
རང་རེ་འཇིག་རྟེན་པ་རྣམས་ཀྱི་མངོན་སུམ་དུ་མཐོང་བའི་རྒྱུ་འབྲས་
དང་། མིག་གི་མི་མཐོང་ཞིང་ལྐོག་དུ་གྱུར་བའི་རྒྱུ་འབྲས་གཉིས་
ཡོད། དང་པོ་ནི་དཔེར་ན། རྒྱལ་བོའི་བཀའ་བློན་དང།
མངག་གཞུགས་པ་ཕོ་ཉ་སོགས་ཀྱིས འབངས་མི་ལ་བྱ་བ་བཟང་བོ་
བསྒྲུབས་པ་ལྟ་བུ་ནི་རྒྱུ་ཡིན་ལ། དེ་ལ་གོང་ནས་བསྔགས་བརྗོད་
གཟེངས་བསྟོད་དང་བྱ་དགའ་གནང་བ་ནི་དེའི་འབྲས་བུ་རེད།
རང་དོན་དུ་མི་བསད་པ་དང༌། གཞན་གྱི་རྒྱུ་རྫས་རྐུ་ཕྲོགས་བྱས་པ་
དང་། ངོ་རོ་བསྟན་ནས་གཞན་གྱི་ནོམ་རྫས་མང་བོ་ཧམ་ཟོས་བྱས་
3

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པ་ཐལ་ཆེ་བ་དང་། གཡོ་ཐབས་ཀྱིས་བརྐུ་བ་སོགས་ནི། ལས་ངན་
པ་དང་། ལས་མི་ལེགས་པ་ཡིན་པས་དེ་དག་ལ་ལས་མི་དགེ་བ་ཟེར།
རྒྱུ་མི་དགེ་བའི་ལས་དེ་དག་གི་འབྲས་བུ་ནི་གཞན་གྱིས་གསོད་པའམ།
བཙོན་དུ་འཛིན་པའམ། རྐུན་མ་སོགས་མི་ངན་པའི་མིང་ཅན་དུ་
འགྱུར་ཞིང་མི་འདོད་པ་ཅི་རིགས་རང་སྟེང་དུ་དབང་མེད་དུ་འོངས་
པ་ནི། ལས་མི་དགེ་བ་དེ་དང་དེའི་འབྲས་བུ་རེད། དེས་ན་རང་
འདོད་ཀྱིས་གཞན་གྱི་སྲོག་གཅོད་པ་དང་། གཞན་གྱི་ནོམ་རྫས་་
བཙན་ཤེད་ཀྱིས་ཕྲོགས་པ་དང་འཇབ་བུས་བརྐུ་བ་དང་གཡོ་སྒྱུའི་སྒོ་
ནས་གཞན་གྱིས་མ་བྱིན་པ་ལེན་པ་དང་། གཞན་གྱིས་བདག་ཏུ་
བཟུང་བའི་བུད་མེད་དང་གནས་སར་མ་སོང་བའི་བུ་མོ་སོགས་ལ་ཞི་
དྲག་ཅི་རིགས་ཀྱི་སྒོ་ནས་ལོག་གཡེམ་བྱེད་པ་གསུམ་ལ། ལུས་ཀྱི་
ལས་མི་དགེ་བ་གསུམ་ཞེས་གསུངས། རྫུན་ཚིག་སྣ་ཚོགས་སྨྲས་ཏེ་
གཞན་ལ་མགོ་སྐོར་གཏོང་བ་སོགས་དང་། དབྱེན་བྱེད་འདོད་ཀྱི་
བསམ་པས་མཛའ་བཤེས་མཐུན་པ་དག་ལས་ཁ་ཅིག་ལ་ཁྱོད་ལ་མི་
འདིས་ཁྱོད་ཀྱི་སྐྱོན་འདི་དང་འདི་སྐད་ཟེར། ཡང་ཅིག་ཤོས་ལ་ལྟོས་
ནས་མི་འདི་ཁྱོད་ཀྱི་སྐྱོན་འདི་ལྟར་བརྗོད་ཅེས་ཕྲ་མའི་ཚིག་སྨྲས་ཏེ་
གཞན་དག་མཐུན་པ་གཏོར་བར་བྱེད་པ་དང་། ཡང་གཞན་གྱིས་
ཐོས་མི་རུང་བ་སྙིང་ལ་གཟེར་བའི་དགོས་མེད་ཀྱི་ཚིག་རྩུབ་པོ་རང་
དགར་སྨྲ་བ་དང་། ཡང་ཉོན་མོངས་ཀྱི་དབང་གིས་དོན་མེད་ཀྱི་
འཆལ་གཏམ་མང་པོ་སྨྲས་ཏེ་གཞན་གྱི་བྱ་བ་ལ་བར་དུ་གཅོད་པ་དང་
གཞན་གྱི་སེམས་སུན་འབྱིན་པར་བྱེད་པའི་ཚིག་ཀྱལ་བ་སྟེ། རྫུན་
དང་། ཕྲ་མ། ཚིག་རྩུབ་ངག་ཀྱལ་བཞི་ལ་ངག་གི་ལས་མི་དགེ་བ་
བཞི་ཟེར། གཞན་ཡང་གཞན་གྱི་རྒྱུ་རྫས་བཟང་བོ་ཞིག་མཐོང་བ་ན་
4

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
ཆགས་ཞེན་སྐྱེས་ཏེ། ཧམ་སེམས་ཆེན་པོའི་སྒོ་ནས་རང་ལ་འཐོབ་
པར་འདོད་པ་ལྟ་བུའི་བརྣབ་སེམས་དང་། ཡང་རང་གིས་གཞན་ལ་
གནོད་འཚེ་བྱེད་པ་ལ་སྐྱོན་དུ་མི་མཐོང་ཞིང་ཚོད་མི་ཤེས་ལ། རང་
ལ་གཞན་གྱིས་གནོད་པ་གཏན་མ་བྱས་པའམ། གལ་ཏེ་གནོད་པ་
ཕྲན་བུ་རེ་བྱས་ན་ཡང་མི་བཟོད་པར་དེ་དག་ལ་དམིགས་ནས། མི་
འདི་དག་གློ་བུར་དུ་ཤི་ན་དང་། རྒྱལ་བོ་དང་ཆོམ་རྐུན་སོགས་ཀྱི་
བསད་ན་ཅི་མ་རུང་སྙམ་པ་ལྟ་བུའི་གནོད་སེམས་དང་། ཡང་རང་
གི་ཕ་མ་དང་ཕ་མ་དང་འདྲ་བ་དག་དང་། དགེ་རྒན་སོགས་རང་ལ་
དྲིན་ཆེ་བ་དག་ལ་བརྡེག་རྡུང་དང་མཚོན་གྱིས་འདེབས་པ་སོགས་མི་
དགེ་བའི་ལས་ཚབས་ཆེན་བསགས་ཏེ། ལས་རྒྱུ་འབྲས་དང་སྐྱེ་བ་སྔ་
ཕྱི་ཟེར་བ་གང་ན་ཡོད། ཡོད་པ་བདེན་ན་སུས་མཐོང་ཞེས་ལས་རྒྱུ་
འབྲས་དང་སྐྱེ་བ་སྔ་ཕྱི་སོགས་ཡོད་པ་ལ་མེད་པར་ལྟ་བའི་ལོག་ལྟ་སྟེ།
བརྣབ་སེམས་དང་། གནོད་སེམས་དང་། ལོག་ལྟ་གསུམ་ལ་ཡིད་
ཀྱི་མི་དགེ་བའི་ལས་ལམ་གསུམ་ཟེར། དེ་ལྟར་སྔར་བཤད་པའི་ལུས་
ཀྱི་མི་དགེ་བའི་ལས་གསུམ་དང་། ངག་གི་མི་དགེ་བའི་ལས་བཞི་སྟེ།
ལུས་ངག་གི་མི་དགེ་བའི་ལས་བདུན་ནི་ལས་དང་མི་དགེ་བའི་ལས་
ལམ་གཉིས་ཀ་ཡིན་ནོ། ། ལུས་ངག་གི་མི་དགེ་བའི་ལས་བདུན་པོ་
ཐམས་ཅད་བྱ་བའི་ངོ་བོ་ཡིན་པས་ན་ལས་ཡིན་ལ། ལས་བདུན་པོ་
དེ་དག་ཀུན་ནས་སློང་བའི་སེམས་པ་འཇུག་པའི་གཞི་ཡིན་པས་ན་
ལས་དང་ལས་ལམ་གཉིས་ཀ་ཡིན་པར་གསུངས་སོ། བརྣབ་སེམས་
དང། གནོད་སེམས་དང་། ལོག་ལྟ་གསུམ་ནི་ལས་ལམ་ཡིན་ཀྱང་
ལས་མིན་ཏེ། ཉོན་མོངས་པ་ཡིན་པའི་ཕྱིར་དང་། ལས་དང་ཉོན་
མོངས་གཉིས་འགལ་བས་སོ། ། མི་དགེ་བའི་ལས་ལམ་བཅུའི་་
5-

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།:
བཟློག་ཕྱོགས་རྣམས་ལ་དགེ་བའི་ལས་ལམ་བཅུ་ཞེས་བཤད་དོ། །
འོ་ན་དགེ་བ་དང་མི་དགེ་བའི་ལས་ལམ་ཐམས་ཅད་དགེ་བ་དང་མི་
དགེ་བའི་ལས་ལམ་བཅུ་བོ་འདིར་འདུས་པ་ཡིན་ནམ་ཞེ་ན། མ་
ཡིན་ཏེ། དེ་ལྟར་གསུངས་པ་ནི་དགེ་མི་དགེའི་ལས་ལམ་རགས་རིམ་
ཙམ་ཞིག་བསྡུས་ནས་བསྟན་པ་ཡིན་ཏེ། ལུས་ཀྱི་མི་དགེ་བའི་ལས་
གསུམ་གྱི་སྦྱོར་བ་དང་འཇུག་གི་ལས་རྡེག་པ་དང་འཆིང་བ་ལ་སོགས་
པ་དང་། ངན་སེམས་ཀྱི་ཁྲག་འབྱིན་པ་སོགས་ཀྱང་མ་བསྡུས་པའི་
ཕྱིར། དེ་ལྟར་ཡང་མངོན་པ་མཛོད་ལས། སྲོག་གཅོད་པ་ནི་་་་
བསམ་བཞིན་དུ། །མ་ནོར་བར་ན་གཞན་བསད་པའོ། །མ་བྱིན་ལེན་
པ་གཞན་གྱི་ནོར། །མཐུ་དང་འཇབ་བུས་བདག་གིར་བྱེད་། །བགྲོད་
མིན་འགྲོ་བར་འདོད་པ་ཡིས། །ལོག་པར་གཡེམ་པ་རྣམ་པ་བཞི། །
རྫུན་ཚག་འདུ་ཤེས་གཞན་སྒྱུར་བའི ། །ཚིག་དོན་མངོན་པར་གོ་
བའོ། ། ཕྲ་མ་ཕ་རོལ་དབྱེ་བའི་ཕྱིར། །ཉོན་མོངས་ཅན་གྱི་སེམས་
ཀྱི་ཚིག །ཚིག་རྩུབ་པ་ནི་མི་སྙན་པ། །ཉོན་མོངས་ཅན་ཀུན་ཀྱལ་བ་
ཉིད། །གཞན་ནི་དེ་ལས་གཞན་ཉོན་མོངས། །ཞེས་དང་། བརྣབ་
སེམས་ནི། ལོག་པས་གཞན་གྱི་ནོར་ལ་ཆགས། །གནོད་སེམས་་་
སེམས་ཅན་ལ་སྡང་བ། །དགེ་དང་མི་དགེ་མེད་ལྟ་བ། །ལོག་པར་ལྟ་
བ་ཡིན་འདི་ལ། །གསུམ་ལམ་བདུན་ནི་ལས་ཀྱང་ཡིན། །ཞེས་དང་།
བརྣབ་སེམས་ལ་སོགས་ལས་མིན་ཡང་། །ཡིད་ཀྱི་ཉེས་སྤྱོད་རྣམ་་་་
གསུམ་མོ། །བཟློག་པ་ལེགས་པར་སྤྱོད་པ་ཡིན། །དེ་ལས་ཆེ་ལོང་
བསྡུས་ནས་ནི། །དགེ་དང་མི་དགེ་ཅི་རིགས་པར། ། ལས་ཀྱི་ལམ་
ནི་བཅུར་གསུང་སོ། ། མི་དགེ་བའི་ལས་ལམ་བཅུ་བོ་རེ་རེས་ཀྱང་
རྣམ་སྨིན་ཀྱི་འབྲས་བུ་དང་རྒྱུ་མཐུན་གྱི་འབྲས་བུ་དང་བདག་པོའི་
- 6

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
འབྲས་བུ་གསུམ་གསུམ་འབྱིན་པར་གསུངས་ཏེ། དེ་ཉིད་ལས།
ཐམས་ཅད་བདག་པོ་རྒྱུ་མཐུན་དང་། །རྣམ་སྨིན་འབྲས་བུ་འབྱིན་
པར་འདོད། །སྡུག་བསྔལ་ཕྱིར་དང་བསད་ཕྱིར་དང་། །གཟི་བྱིན་
མེད་ཕྱིར་འབྲས་རྣམ་གསུམ།།ཞེས་གསུངས་པ་ལྟར་ལ སྲོག་་་
གཅོད་ལྟ་བུ་ལ་མཚོན་ན། བསད་བྱ་ཕ་རོལ་བོ་སྡུག་བསྔལ་བར་
བྱས་པ་དེའི་རྣམ་སྨིན་གྱི་འབྲས་བུ་ནི་སྡུག་བསྔལ་འབྱུང་བ་དང་ཕ་
རོལ་བོའི་སྲོག་གི་རྒྱུན་ཡུན་རིང་བོར་འཇུག་པ་ལ་མཚོན་བསྣུན་པ་
སོགས་ཀྱིས་གློ་བུར་དུ་བཅད་པ་དེ་ཡི་རྒྱུ་མཐུན་གྱི་འབྲས་བུ་ནི་ཚེ་ཐུང་
བ་དང། ཕ་རོལ་བོ་བསད་དེ་ལུས་ལ་གཟི་བྱིན་མེད་པར་བྱས་པ་དེ་
ཡི་བདག་པོའི་འབྲས་བུ་ནི། ཕྱི་མར་གང་དུ་སྐྱེས་ཀྱང་དབུལ་ཞིང་
ཕོངས་པ་དང་། བྱ་བ་གང་བྱས་ཀྱང་ལམ་དུ་མི་འགྲོ་བ་དང་མཐུ་
ཚེ་
དང་ནུས་པ་ཆུང་ངུར་འགྱུར་རོ། ། ཞེས་གསུངས་སོ། །
འདིར་བྱས་པའི་དགེ་སྡིག་གི་ལས་ཀྱི་རྣམ་སྨིན་གྱི་འབྲས་བུ་ནི་ལས་
སྟོབས་ལྡན་ཉུང་ཤས་ཙམ་མ་གཏོགས་པ་ཕལ་ཆེར་སྐྱེ་བ་ཕྱི་མ་ཕྱི་མའི་
རྟེན་ལ་སྨིན་པར་འགྱུར་ཏེ། གཅིག་ནི་འདས་པས་འབྱིན་པར་་
འགྱུར། ཞེས་གསུངས་པ་ལྟར་རོ། ། དེ་ལྟ་མ་ཡིན་པར་དགེ་སྡིག་
གི་ལས་བྱས་ནས་རིང་བོར་མ་ལོན་པར་ལས་དེ་དག་གི་རྣམ་སྨིན་གྱི་
འབྲས་བུ་མཐོང་བའི་ཆོས་ལ་མྱོང་བར་གྱུར་ན། མི་སུ་ཡང་ལས་རྒྱུ་
འབྲས་ལ་ཡིད་མི་ཆེས་པར་མི་འགྱུར་རོ། ། འོ་ན་གང་ཟག་རྣམས་
ཀྱི་སྐྱེ་བ་སྔོན་མ་དང་ཕྱི་མ་དག་ཡོད་དམ་ཞེ་ན། ཡོད་དེ། དཔེར་
ན། ད་ལྟའི་མི་ཞིག་ཤི་བ་ན་ཁོ་རང་གི་ལུས་ཕུང་ཤ་ཁྲག་རུས་པ་
སོགས་ནི་མེ་ལ་བསྲེག་པའམ། བྱ་ཁྱི་སོགས་ཀྱིས་ཟོས་ཏེ་མེད་པར་
གྱུར་ན་ཡང་། མི་དེའི་རྣམ་པར་ཤེས་པ་ནི་མེད་པར་མི་འགྱུར་བར་
7

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལུས་སྔ་མ་དེ་ལས་བྱུང་སྟེ། རླུང་གི་ལུས་ལ་རྟེན་ནས་འགྲོ་འོང་བྱེད་
ཅིང་དབང་བོ་ཀུན་ཚང་བའི་བར་དོ་བ་ཞེས་བྱ་བར་འགྱུར་རོ། །
བར་སྲིད་པ་དེ་ནི་རླུང་ལུས་ཅན་ཡིན་པས་མི་རང་བཞིན་པས་མི་་
མཐོང་ཞིང་། རི་རབ་ཁང་ཁྱིམ་སོགས་ལ་ཐོགས་པ་མེད་པར་འགྲོ་
འོང་བྱེད་ཅིང་། འདིས་སྐྱེ་བ་སྔོན་མའི་ལུས་རྟེན་དོར་ཞིང་སྐྱེ་བ་ཕྱི་
མའི་ལུས་རྟེན་ད་དུང་མ་རྙེད་པས། ཁོ་སྐྱེ་བ་སྔ་ཕྱི་གཉིས་ཀྱི་བར་ན་
གནས་ཤིང་རྫུས་ཏེ་སྐྱེས་པའི་སེམས་ཅན་ཞིག་པས་ན་ཁོའི་མིང་ལ་
བར་དོ་བ་དང་། བར་སྲིད་པ་དང་། རྫུས་ཏེ་བྱུང་བའི་སེམས་
ཅན་ཞེས་ཀྱང་བཏགས་པ་ཡིན་ནོ། ། བར་དོ་བའི་ཚེ་ཚད་ནི་ཞག་
བཞི་བཅུ་ཞེ་དགུ་རིང་མཐའ་ཡིན་པས་དེའི་བར་ལ་སྐྱེ་སྲིད་ཅིག་ངེས་
པར་ཐོབ་པར་བཤད་དོ། ། བར་སྲིད་པ་དེས་སྐྱེས་སྲིད་དུ་ཉིང་
མཚམས་སྦྱོར་ཚུལ་ནི། དཔེར་ན། མིར་སྐྱེ་བར་འགྱུར་བ་ཞིག་
ཡིན་ན། ཕ་མ་གཉིས་ཉལ་བོ་བྱེད་པ་མཐོང་ནས་བར་དོ་བ་ཁོ་རང་
ལ་ཡང་ཆགས་པ་ཞིག་སྐྱེས་ཏེ། བློ་འཁྲུལ་བའི་དབང་གིས་ཕོར་སྐྱེ་
བར་འགྱུར་བ་ཞིག་ཡིན་ན་མ་ལ་ཆགས་ཤིང་ཕ་ལ་དེ་ཙམ་གྱིས་དགའ་
བ་མེད་པ་དང་། མོར་སྐྱེ་བར་འགྱུར་བ་ཞིག་ཡིན་ན་ཕ་ལ་ཆགས་
ཤིང་མ་ལ་དེ་ཙམ་གྱིས་དགའ་བ་མེད་པར་འཁྲིག་པ་སྤྱོད་པར་འདོད་
པའི་སེམས་ཀྱིས་ཕ་མའི་ཁུ་ཁྲག་དེར་ཞུགས་པ་ན། སྔར་གྱི་རླུང་
ལུས་ཐོགས་མེད་དེ་འགགས་ནས་མའི་མངལ་དུ་ཐོགས་བཅས་ཀྱི་ལུས་
དབང་གྲུབ་སྟེ་ཉིང་མཚམས་སྦྱར་བ་ཡིན་ནོ། ། མངལ་ན་གནས་
པའི་སྐབས་སུ་སེམས་ཅན་དེས་དབུགས་འབྱུང་རྔུབ་མི་བྱེད་ལ། ཟླ་
བ་དགུ་སོགས་ཚང་བའི་རྗེས་སུ་ཕྱིར་བཙས་པ་ན་ཐོག་མར་དབུགས་
ནང་དུ་རྔུབ་པ་ནས་འགོ་བརྩམས་ཏེ། མཐར་མི་དེ་འཆི་ཁ་མའི་
8

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
དབུགས་ཕྱི་རོལ་ཏུ་དབྱུང་བའི་བར་དུ་སྣ་བའི་དབུགས་འབྱུང་འཇུག་
ལ་རྟེན་ནས་འཇིག་རྟེན་འདིར་གནས་པ་ཡིན་ནོ། ། དེས་ན་བྱིས་
པ་དེའི་ལུས་ཕུང་གི་ཉེར་ལེན་གྱི་རྒྱུ་ནི་ཕ་མའི་ཁུ་ཁྲག་དང། བྱིས་པ་
དེའི་རྣམ་པར་ཤེས་པའི་ཉེར་ལེན་གྱི་རྒྱུ་ནི་རང་གི་སྔོན་གྱི་བར་སྲིད་པ་
ཉིང་མཚམས་སྦྱོར་ཁ་མའི་རྒྱུད་ཀྱི་རྣམ་པར་ཤེས་པ་ཡིན་ནོ། ། དེ་
ཡང་བྱིས་པ་དེ་རུས་པ་དང་ཀླད་པའི་ཉེར་ལེན་གྱི་རྒྱུ་ནི་ཕའི་ས་བོན་
དང་། ཤ་པགས་དོན་ལྔ་སྣོད་དྲུག་སོགས་ཀྱི་ཉེར་ལེན་གྱི་རྒྱུ་ནི་མའི་
ཟླ་མཚན་གྱི་ཁྲག་ཡིན་ནོ། ། དེའི་ཕྱིར་མི་ཕལ་ཆེར་གྱི་བྱད་་་་་
དབྱིབས་རང་གི་ཕ་མ་ཅི་རིགས་ཀྱི་བྱད་དབྱིབས་དང་འདྲ་བར་བྱུང་
ངོ། ། དེ་ལྟར་མངོན་པ་མཛོད་ལས། འདིར་གང་འཆི་དང་སྐྱེ་བ་
ཡི། །སྲིད་པའི་བར་དུ་བྱུང་བའོ། །བགྲོད་པའི་ཡུལ་དུ་མ་ཕྱིན་་་་
ཕྱིར། །སྲིད་པ་བར་མ་བྱུང་བ་མིན། །འབྲུ་ཡི་རྒྱུ་དང་ཆོས་མཐུན་
ཕྱིར། །སྲིད་པ་ཆད་ལས་བྱུང་བ་མིན། །ཞེས་པ་ལྟར། སྲིད་པ་བར་
མ་ནི་སྔ་མའི་འཆི་སྲིད་དང་སྐྱེས་པ་ཕྱི་མའི་སྐྱེ་སྲིད་གཉིས་ཀྱི་བར་དུ་
བྱུང་བ་དང་། ཁོ་རང་བགྲོད་པའི་ཡུལ་སྐྱེས་སྲིད་དུ་མ་ཐོན་པས་ན།
སྲིད་པ་བར་མ་ནི་བྱུང་བའི་སྲིད་པ་མིན་ལ། གལ་ཏེ་བར་སྲིད་པ་
མེད་ན་སྐྱེ་བ་སྔོན་མའི་འཆི་སྲིད་ལ་གནས་པ་དང་། སྐྱེ་བ་རྗེས་མའི་
སྐྱེས་སྲིད་གཉིས་ཀྱི་བར་ཆད་པར་འགྱུར་བ་ཞིག་ན་དེ་ནི་མི་འཐད་དེ།
དཔེར་ན། འབྲུའི་ས་བོན་ལས་མྱུ་གུ་དང་དེ་ལས་སྡོང་བུ་སོགས་རྒྱུ་
མཐུན་གྱི་རྒྱུ་འབྲས་བར་མ་ཆད་པར་འབྱུང་བ་དང་ཆོས་མཐུན་པའི་
ཕྱིར་ན། སྐྱེ་བ་ད་ལྟར་བ་དང་ཕྱི་མའི་སྐྱེ་བ་སོགས་ནི་རིགས་འདྲའི་
སྲིད་པ་རྒྱུན་ཆད་པ་གློ་བུར་དུ་བྱུང་བ་མ་ཡིན་ནོ། ། བར་དོ་བའི་
ཁྱད་ཆོས་གཞན་དག་ཀྱང་། དེ་ཉིད་ལས། དེ་ནི་འཕེན་པ་གཅིག་
9-

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པའི་ཕྱིར། །སྔོན་དུས་སྲིད་འབྱུང་ཤ་ཚུགས་ཅན། །དེ་ནི་འཆི་བའི་
སྔོན་རོལ་ཏེ། །སྐྱེ་བའི་སྐད་ཅིག་ཕན་ཆད་དོ། །རིགས་མཐུན་ལྷ་མིག་
དག་པས་མཐོང་། ལས་ཀྱི་རྫུ་འཕྲུལ་ཤུགས་དང་ལྡན། །དབང་བོ་
ཀུན་ཚང་ཐོགས་མེད་ལྡན། །མི་ཟློག་དེ་ནི་དྲི་ཟའོ། །བློ་ནི་ཕྱིན་ཅི་
ལོག་གྱུར་བས། །རྩེ་དགས་འགྲོ་བའི་ཡུལ་དུ་འགྲོ། །དྲི་དང་གནས་ལ་
མངོན་འདོད་གཞན། ཞེས་གསུངས་པ་ལྟར་རོ། ། འདོད་པའི་
བར་དོ་བ་ལ་དྲི་ཟ་ཞེས་པ་ནི། བར་སྲིད་པ་རང་རང་གིས་སྐལ་བ་
བཟང་ངན་ལྟར་དྲི་ཞིམ་པ་དང་མི་ཞིམ་པ་ཟ་བས་ན་དེ་ལ་དྲི་ཟ་ཞེས་
བརྗོད་དོ། ། ·སྐྱེ་གནས་གཞན་དྲོད་གཤེར་སྐྱེ་བར་འགྱུར་བ་ཞིག་
ཡིན་ན། དྲི་ལ་མངོན་པར་འདོད་ཅིང་ཆགས་པས་སྐྱེ་གནས་དེར་
ཉིང་མཚམས་སྦྱོར་ཏེ། དཔེར་ན། བཤང་གཅི་འདོར་བའི་་་་་་་་
གནས་ཀྱི་སྲིན་བུ་མང་བོ་དང་། དབྱར་དུས་ཀྱི་སྲིན་བུ་མང་བོ་ལྟ་
བུའོ། ། རྫུས་ཏེ་སྐྱེ་བར་འགྱུར་བ་ཞིག་ཡིན་ན་གནས་ལ་སྲིད་པའི་
དབང་གིས་འདོད་པའི་ལྷ་གནས་སོགས་སུ་སྐྱེ་བར་འགྱུར་ཏེ།
དཔེར་ན།. རྒྱལ་ཆེན་རིགས་བཞི་བ་དང་། སུམ་ཅུ་རྩ་གསུམ་པའི་
ལྷ་ཕལ་བ་ལྟ་བུའོ། ། མཛོད་ལས། དེར་ནི་སྒོ་ང་ལས་སྐྱེ་་་་་་་་
སོགས། །སེམས་ཅན་སྐྱེ་གནས་བཞི་དག་ཏུ། །མི་དང་དུད་འགྲོ་རྣམ་
པ་བཞི། །དམྱལ་བ་རྣམས་དང་ལྷ་རྣམས་དང་། སྲིད་པ་བར་མ་
བརྫུས་ཏེ་སྐྱེ། །ཡི་དྭགས་མངལ་ནས་སྐྱེ་བའང་ཡིན། ཞེས་གསུངས་
སོ། ། མངལ་སྐྱེས་དང་སྒོང་སྐྱེས་དག་གི་ཉིང་མཚམས་སྦྱོར་ཚུལ་
ནི། སློབ་དཔོན་གང་སྤེལ་གྱིས འདི་ན་རང་གི་རིགས་སུ་མངལ་
སྐྱེས་སམ། །གལ་ཏེ་སྒོ་ང་ལས་སྐྱེ་འབྱུང་འགྱུར་ན། །དེ་ཡི་དུས་སུ་མ་
དེ་དང་ནི་ཕ། །སྦྱོར་བར་མཐོང་ནས་དྲགས་པས་རབ་དགར་འགྱུར།
10

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
རྩེ་དགས་དེ་གག་དྲུང་རྒྱུག་པ་ཡི་ནི། །ཁུ་ཆུ་དེ་མཐོང་ཀུན་ཏུ་རྨོངས་
པ་ཡིས། །བདག་ཉིད་ཇི་བཞིན་དེ་ལ་ཆགས་འགྱུར་ཏེ། །མོ་ནི་མོ་
བཞིན་ཕོ་ནི་ཕོ་བཞིན་ནོ། །ཞེས་གསུངས་པ་ལྟར་རོ། ། དེ་ལ་ཁ་
ཅིག་ན་རེ། སྲིད་པ་བར་མ་ནི་སྐྱེ་བ་ཕྱི་མའི་རྒྱུ་ཡིན་ཡང་། དེའི་རྒྱུ་
གཙོ་བོ་མིན་ཏེ། ཕ་མའི་ཁུ་ཁྲག་སོགས་གཙོ་བོའི་རྒྱུ་ཡིན་ནོ་ཟེར་བ་
མི་འཐད་དེ། མཆིམས་འཇམ་པའི་དབྱངས་ཀྱིས། ཁུ་ཁྲག་ལ་
སོགས་པ་གཙོ་བོའི་རྒྱུ་ཡིན་ནོ་ཞེས་བྱ་བ་རིགས་པ་མ་ཡིན་ཏེ། རྫུས་
ཏེ་སྐྱེས་པ་རྣམས་ལ་དེ་མེད་ཀྱང་སྐྱེ་བའི་ཕྱིར་རོ། ། དེས་རིགས་
པས་སྲིད་པ་བར་མ་ཡོད་པ་ཉིད་དུ་ཤེས་སོ། ། ཞེས་གསུངས་པའི་
ཕྱིར དེ་ལྟར་གཟུགས་མེད་མ་གཏོགས་པའི་སྐྱེ་སྲིད་ཐམས་ཅད་
བར་སྲིད་ལས་སྐྱེ་དགོས་ན་བར་སྲིད་པ་གྲངས་མེད་པ་ཡོད་པར་་་་
འགྱུར་རོ་ཞེ་ན། བར་སྲིད་པ་དང་སྐྱེ་སྲིད་པའི་སེམས་ཅན་གྲངས་
དང་མཐའ་མེད་པ་ཡོད་དེ། བཟང་བོ་སྤྱོད་པའི་སྨོན་ལམ་ལས།
ནམ་མཁའི་མཐར་ཐུག་གྱུར་བ་ཇི་ཙམ་པ། །སེམས་ཅན་མ་ལུས་་་
མཐའ་ཡང་དེ་བཞིན་དེ། ། ཞེས་གསུངས་པ་ལྟར་ཡིན་པའི་ཕྱིར།
ཡང་ཁ་ཅིག་གིས། སེམས་ཅན་ལ་གྲངས་མཐའ་མེད་པ་བདེན་ཡང་།
བྲི་བ་ནི་ཡོད་དགོས་ཏེ། དཔེར་ན། འབྲུའི་ཕུང་བོ་ཆེན་པོ་ཞིག་ལ་
འབྲུ་རྡོག་གྲངས་མེད་པ་ཡོད་ཀྱང་། དེ་ལས་འབྲུ་རྡོག་རེ་རེ་བླངས་
པས་ཇེ་ཉུང་དུ་འགྱུར་པའི་ཕྱིར་ཞེས་ཟེར། འདི་ལ་མཆིམས་འཇམ་
པའི་དབྱངས་ཀྱིས། སྣོན་པ་མེད་ལ་འབྲིད་པ་ཡོད་པའི་ཕྱིར།
དཔེར་ན། དབུལ་བའི་ནོར་བཞིན་ནོ་ཞེས་པ་ཡང་རིགས་པ་མ་ཡིན།
ཚད་མེད་པ་རྣམས་ནི་བྲི་ཡང་ཟད་པར་མི་འགྱུར་བའི་ཕྱིར་ཏེ།
ནམ་མཁའ་ལ་སོགས་པ་བཞིན་ནོ།། དེའི་ཕྱིར་འཁོར་བ་ལ་ཐོག་
11-

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
མ་ནི་སྤྱི་དང་བྱེ་བྲག་ཐམས་ཅད་ལ་མེད་དེ། གང་ཐོག་མ་དང་་
བཅས་པའི་སེམས་ཅན་དེ་རྒྱུ་མེད་པར་ཐལ་བའི་ཕྱིར་དང་། རྒྱུ་
མེད་ན་རེས་འགའ་བ་མ་ཡིན་པར་ཐལ་བའི་ཕྱིར་རོ། ། ཐ་མ་ནི་སྤྱི་
ལ་མེད་ལ་བྱེ་བྲག་འགའ་ཞིག་ལ་ཡོད་དོ། ། ཞེས་དང་། སློབ་
དཔོན་འཕགས་པ་ལྷས། མཉན་པ་པོ་དང་མཉན་བྱ་དག །སྨྲ་བོ་
འབྱུང་བ་ཤིན་ཏུ་དཀོན། །དེ་ཕྱིར་འདོར་ན་འཁོར་བ་ནི། །མཐའ་
ཡོད་མ་ཡིན་མཐའ་མེད་མིན། །ཞེས་གསུངས་པ་ལྟར་རོ། ། དོན་
འདི་ལ་ཁ་ཅིག་ན་རེ། མིའི་ལུས་ཕུང་འདི་ལས་ལོགས་ཤིག་ཏུ་རྣམ་
པར་ཤེས་པ་ཞིག་མེད་དོ། ། དེའི་ཕྱིར་སྐྱེ་བ་སྔ་མ་དང་ཕྱི་མ་ཡང་
མེད་དོ་ཞེས་ཟེར་རོ། ། འོ་ན་གཉིད་ལོག་པའི་རྨི་ལམ་གྱིས་སེམས་
ཀྱང་མེད་དགོས་པས། རྨི་ལམ་གྱི་འཁྲུལ་བ་སྣ་ཚོགས་པ་གཟུགས་
བརྙན་དང་འདྲ་བ་དེ་རྣམས། རྨི་ལམ་གྱི་སེམས་མེ་ལོང་དང་འདྲ་
བ་དེ་ཡི་ངོར་ཤར་བ་མིན་ན། གཉིད་ལོག་སྟེ་རྨི་ལམ་རྨི་བཞིན་པ་དེ་
ཡི་ཤ་རུས་གང་གི་སྟེང་དུ་ཤར་བ་ཡིན། ཁྱེད་ཅག་གི་བཤད་པ་ལྟར་
ན། འཇིག་རྟེན་གྱི་མི་མཁས་པ་དང་བླུན་པོ་དང༌། མི་བཟང་བོ་
དང་ངན་པ་ཡང་མེད་པར་འགྱུར་ཏེ། བསམ་པ་བཟང་ངན་དང་།
དབང་བོ་རྣོ་རྟུལ་དང་། མཁས་པ་དང་བླུན་པོ་སོགས་ཀྱི་ཁྱད་པར་
ཡང་སེམས་ཀྱི་སྟེང་ནས་འཇོག་དགོས་ན་སེམས་ཟེར་བ་ཞིག་གཏན་
ནས་མེད་པར་འདོད་པའི་ཕྱིར། འཇིག་རྟེན་ན་བསམ་བློ་སྔོན་དུ་
བཏང་ནས་སྐད་ཆ་བཤད་དགོས་ཟེར་བ་ལྟ་བུའང་མི་རུང་བར་འགྱུར་
ཏེ། བསམ་བློ་བཏང་ཞེས་པའི་བསམ་པ་དང་བློ་གང་ཡང་མེད་པའི་
ཕྱིར། འོ་ན་མི་དེ་ཡི་ཤ་རུས་ཀླད་པ་གང་གིས་བསམ་བློ་བཏང་ནས་
སྐད་ཆ་བཤད་པ་ཡིན། གཞན་དུ་ན་མི་བཟང་ངན་དང་མཁས་བླུན་
12

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
སོགས་ལུས་ཀྱིས་སྟེང་ནས་འཇོག་ན། ལུས་ཀྱི་ཆ་ཤས་གང་དུ་འཇོག་
པའང་གསར་བར་སྨྲ་དགོས་སོ། ། འོ་ན་ཤི་བའི་རོ་སེམས་དང་
བྲལ་བ་ལ་ཡང་མཁས་པ་དང་བླུན་པོ་སོགས་ཡོད་པར་ཐལ། རོ་དེ་
དག་ལའང་ཤ་རུས་ཀླད་པ་སོགས་ཚང་བར་གནས་པའི་ཕྱིར། དོན་
འདི་དག་ཐུགས་ལ་བཞག་ནས་སློབ་དཔོན་ཆོས་ཀྱི་གྲགས་པས།
ལུས་ཀྱི་ཕུང་བྱུང་འགྲིབ་མེད་པར། །བློ་ཡི་བྱེད་པའི་ཁྱད་པར་གྱིས། །
ཤེས་ཪབ་ལ་སོགས་ཕུལ་བྱུང་དང་། །འགྲིབ་པ་དག་ཏུ་འགྱུར་བ་་
ཡིན། །འདི་ནི་མར་མེ་འོད་ལ་སོགས། །རྟེན་པ་རྣམས་ལ་ཡོད་མ་
ཡིན། །ཞེས་དང། སློབ་དཔོན་ལྷ་དབང་བློས། ལུས་ཀྱི་བྱེད་པའི་
ཁྱད་པར་གྱིས་འཕེལ་བ་དང་འགྲིབ་པ་ལ་བལྟོས་པ་མེད་པར། བློ་
ཡི་བྱེད་པའི་ཁྱད་པར་གྱིས་འཕེལ་བ་དང་འགྲིབ་པའི་སྒོ་ནས་ཤེས་
རབ་ལ་སོགས་པ་ཕུལ་དུ་བྱུང་བ་དང་འགྲིབ་པ་ཉམས་སུ་མྱོང་བའི་
ཆོས་གང་ཡིན་པ་འདི་ནི་མར་མེ་འོད་ལ་སོགས་པ་ཉེར་ལེན་བེམ་པོ་ལ་
བརྟེན་པ་རྣམས་ལ་ཡོད་པ་མ་ཡིན་ནོ། ། ཞེས་གསུངས་པ་ལྟར་
ཡིན་པས། བསམ་པ་བཟང་ངན་དང་མཁས་བླུན་གྱི་ཁྱད་པར་དང་།
དབང་བོ་རྣོ་རྟུལ་དང་། འདས་པའི་བྱ་བ་དྲན་པ་སོགས་ལུས་ཀྱི་ཆ་
ཤས་གང་དུ་འཇོག་ཅེས་དྲིས་པ་ལ། ཁོ་ན་རེ། ཡིད་ཀྱི་སེམས་དང་
དབང་བོའི་རྣམ་པར་ཤེས་པ་དང་ཤེས་རབ་ཟེར་བ་དེ་རྣམས་ཁོ་བོ་
ཅག་གིས་མིའི་འདོད་ཅིང་ཁས་མི་ལེན་ལ། མཁས་བླུན་སོགས་ཀྱི་
ཁྱད་པར་ཀླད་པའི་ནང་དུ་ཡོད་པས། དྲན་པ་གསལ་མི་གསལ་དང་
དབང་བོ་རྣོ་རྟུལ་སོགས་ཀྱི་ཁྱད་པར་ཡང་མི་རང་རང་གི་ཀླད་པའི་
ནང་དུ་འཇོག་པ་ཡིན་ཟེར་ན་དེ་ལྟར་ན་མཁས་པ་དང་བླུན་པོའི་ཁྱད་
པར་ཀླད་པའི་ཕྱི་ནང་གང་ན་ཡོད་ཚུལ་དང། མི་བཟང་ངན་གྱི་
13

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཀླད་པ་ལ་ཁྱད་པར་འདི་དང་འདི་ལྟ་བུ་ཡོད་དོ་ཞེས་གསལ་བར་སྨྲ་
དགོས་སོ། འོ་ན་མི་ཤི་མ་ཐག་པའི་རོ་ལ་ཡང་དྲན་པ་སོགས་ཡོད་
པར་འགྱུར་ཏེ། མི་རོ་དེ་ལ་ཀླད་པ་སྔར་བཞིན་ལྟར་ཆ་ཚང་བར་
ཡོད་པའི་ཕྱིར། ཁོ་ན་རེ། མི་ཡི་མཁས་བླུན་དང་བཟང་ངན་དང་
སྔར་གྱི་ལས་བྱས་པ་དྲན་པ་སོགས་ཀླད་པའི་ནང་དུ་ཡོད་ཀྱང་། མི་
བཟང་བོའི་ཀླད་པ་འདི་ལྟ་བུ་དང་། མི་ངན་པའི་ཀླད་པ་འདི་ལྟ་བུ་
དང་། མི་མཁས་པའི་ཀླད་པ་འདི་ལྟ་བུ་དང་། བླུན་པོའི་ཀླད་པ་
འདི་ལྟ་བུ་ཞིག་རེད། སྔར་བྱ་བ་བྱས་པ་རྣམས་ཀླད་པའི་ཆ་ཤས་
འདིས་དྲན་པ་རེད་ཅེས་མིག་གི་ཡུལ་དུ་སྟོན་རྒྱུ་མེད་པས། མིའི་
བཟང་ངན་དང་དབང་བོ་རྣོ་རྟུལ་དང་སྔར་བྱས་དྲན་པ་སོགས་མིག་
གིས་མི་མཐོང་ཡང་ཡོད་ཟེར་ན། བཤད་པ་འདི་ནི་མཁས་པས་དྲང་
བོར་སྨྲས་པའི་གཏམ་ཞིག་མ་ཡིན་ཏེ། སྐབས་ལ་ལར་སྐྱེ་བ་སྔ་ཕྱི་
དང་ལས་རྒྱུ་འབྲས་སེམས་དང་རྣམ་པར་ཤེས་པ་སོགས་མིག་གིས་མ་
མཐོང་བས་མེད་ཅེས་བཤད་པ་དང༌། ཡང་མཁས་བླུན་དང་དབང་
བོ་རྣོ་རྟུལ་སྔར་བྱས་དྲན་པ་སོགས་མིག་གིས་མ་མཐོང་ཡང་ཀླད་པའི་
ནང་དུ་ཡོད་ཟེར་བ་གཉིས་ནང་འགལ་དུ་གྱུར་པའི་ཕྱིར། གཞན་དུ་
ན་ཀླད་པ་ཆེ་བ་རྣམས་མཁས་པ་དང་དབང་བོ་རྣོན་པོ་དང་མི་བཟང་
བོ་ཞིག་དང་། ཀླད་པ་ཆུང་ངུ་རྣམས་མི་ངན་པ་སོགས་སུ་འགྱུར་
དགོས་ན། དེ་འདྲ་བ་ནི་འཇིག་རྟེན་མཁས་བླུན་གང་གི་ཡང་རྣ་
བར་མི་འགྲོ་བའི་ཕྱིར་རོ། གཞན་ཡང་དབང་བོ་རྣོ་རྟུལ་དང་མིའི་
བཟང་ངན་སོགས་སེམས་དང་ཤེས་རབ་སོགས་བློ་ཡི་སྟེང་ནས་འཇོག་
པ་ལས། གཞན་ལུས་ཀྱི་སྟེང་ནས་འཇོག་ཚུལ་མེད་དེ། དེ་ལྟར་ན་
མི་ལུས་མཛེས་ཤིང་ཡིད་དུ་འོང་བ་དང་སྟོབས་ཅན་ཞིག་ཡིན་ཚེ
14

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
མི་དེ་ཡང་མཁས་པ་དང་བཟང་བོ་དང་ཁོང་ཡངས་པོ་ཞིག་ཡིན་་་་་
དགོས་ལ། མི་དེ་ཡི་ལུས་མི་མཛེས་ཤིང་ཡིད་དུ་མི་འོང་བ་དང་་
ཉམས་ཆུང་ཞིག་ཡིན་ཚེ། མི་དེ་ངན་པ་དང་བླུན་པོ་ཞིག་ཡིན་་་་
དགོས་ན། དེ་ལྟར་མིན་པ་འཇིག་རྟེན་པ་ཐམས་ཅད་ཀྱིས་མངོན་
སུམ་དུ་མཐོང་བ་ལ་བསྙོན་མི་རིགས་པའི་ཕྱིར། གཞན་དུ་ན་མི་
མཁས་པ་ཞིག་ལ་ནད་སོགས་བྱུང་སྟེ་ལུས་རིད་པར་གྱུར་པ་ན། མི་
དེ་མཁས་པ་མ་ཡིན་པར་འགྱུར་པ་དང་། མི་བླུན་པོ་ཞིག་གི་ལུས་ཀྱི་
སྟོབས་རྒྱས་ཏེ་མདངས་བཟང་ཞིག་ཏུ་གྱུར་བ་ན་བླུན་པོ་དེ་ཡང་་་་
མཁས་པ་དང་དབང་པོ་རྣོན་པོ་སོགས་སུ་འགྱུར་དགོས་ན། དེ་ལྟར་
ཁས་ལེན་པའི་དཔྱོད་ལྡན་འཇིག་རྟེན་ན་སུ་ཡང་མེད་པའི་ཕྱིར་རོ། །
འོན་ཀྱང་ཕྱོགས་སྔ་མ་ཁྱེད་ཅག་གི་རང་ལུགས་ལྟར་ན། དེ་ལྟར་མི་
འདོད་བཞིན་དུ་ཁས་ལེན་དགོས་ཏེ། མི་ཡི་རང་བཞིན་བཟང་ངན་
དང་། མཁས་བླུན་སོགས་ཀྱི་སྐྱོན་དང་ཡོན་ཏན་ཐམས་ཅད་ལུས་
རྟེན་ཁོ་ནའི་སྟེང་དུ་བཞག་པའི་ཕྱིར། དེ་ལྟར་འཇོག་ཀྱང་དགོས་ཏེ།
མི་ཡི་སེམས་དང་བསམ་པ་སོགས་མིག་གིས་མི་མཐོང་པས་མེད་པར་
ཁས་བླངས་པའི་ཕྱིར། དེས་ན་འབྲས་བུ་དེའི་ཉེར་ལེན་གྱི་རྒྱུ་ནི་
སྔར་ཕྱི་ཡི་རྒྱུ་འབྲས་ཀྱི་སྐབས་སུ་བཤད་པ་ལྟར་འབྲས་བུ་དེར་འགྱུར་
ངེས་ཤིག་དགོས་པས། རྣམ་པར་ཤེས་པ་དང་ཤེས་རབ་སོགས་ཀྱི་
ཉེར་ལེན་གྱི་རྒྱུ་ལ། སེམས་དང་ཤེས་རབ་སོགས་སུ་འགྱུར་ངེས་ཀྱི་
ཤེས་པའི་རྫས་རྒྱུན་ཞིག་དགོས་སོ། ། དེ་ཕྱིར་ཤེས་པས་གཟུགས་
ཀྱི་ཉེར་ལེན་བྱེད་པ་དང་། ས་ལ་སོགས་པའི་འབྱུང་བ་ཆེན་པོ་་་
རྣམས་དང་ཕ་མའི་ཁུ་ཁྲག་སོགས་ཀྱིས་བློ་དང་རྣམ་པར་ཤེས་པའི་
ཉེར་ལེན་གྱི་རྒྱུ་བྱེད་པ་མི་སྲིད་དོ། ། ཕའི་ས་བོན་ནི་མངལ་ན་
-15 www

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གནས་པའི་བྱིས་པ་དེ་ཡི་རུས་པ་དང་ཀླད་པ་སོགས་ཀྱི་ཉེར་ལེན་གྱི་རྒྱུ་
དང་། མའི་ཟླ་མཚན་གྱི་ཁྲག་ནི་བྱིས་པ་དེ་ཡི་ཤ་པགས་སོགས་སུ་
འགྱུར་བ་ཡིན་པས་དེ་དག་གི་ཉེར་ལེན་གྱི་རྒྱུ་ཡིན་ནོ། ། མདོར་ན་
ཕ་མའི་ཁུ་ཁྲག་བྱིས་པ་དེ་ཡི་ལུས་ཀྱི་ཉེར་ལེན་གྱི་རྒྱུ་ཙམ་ཡིན་ལ།
བྱིས་པ་དེ་ཡི་ཡིད་ཀྱི་རྣམ་པར་ཤེས་པའི་ཉེར་ལེན་གྱི་རྒྱུ་ནི་བྱིས་པ་དེ་
ཡི་སྐྱེ་བ་སྔོན་ཐོག་མ་མེད་པ་ནས་རྒྱུད་དེ་འོངས་པའི་ཡིད་ཀྱི་་རྣམ་པར་
ཤེས་པའི་རྫས་རྒྱུན་ཉིད་ཡིན་ནོ། ། དེ་ཕྱིར་ཕ་མ་བླུན་པོ་ལ་བུ་
མཁས་པའང་འབྱུང་སྲིད་ལ ཕ་མ་མཁས་པ་ལ་བུ་བླུན་པོ་ཡང་
འབྱུང་སྲིད་དེ། བུ་བུ་མོ་དེ་དག་གི་རང་བཞིན་བཟང་ངན་དང་
དབང་བོ་རྣོ་རྟུལ་སོགས་དེ་དག་རང་རང་གི་སྐྱེ་བ་སྔོན་མའི་བསམ་པ་
བཟང་ངན་དང་། ·རིག་པའི་གནས་ལ་གོམས་པ་ཡོད་མེད་ཀྱི་རྗེས་
སུ་འགྲོ་བའི་ཕྱིར། དེས་ན་ཡིད་ཀྱི་རྣམ་པར་ཤེས་པ་ནི་ལུས་ལས་ཐ་
དད་དུ་ཡོད་པར་མ་ཟད། དཔེར་ན། མི་ཡི་སེམས་ནི་འཁོར་ལོའི་
ཁ་ལོ་བ་ལྟ་བུ་དང་། མི་རང་རང་གི་དཔོན་པོ་ལྟ་བུ་ཞིག་ཡིན་ཞིང་།
མིའི་ལུས་དང་ཡན་ལག་སོགས་ནི། སེམས་ཀྱི་ཁ་ལོ་བ་ཞོན་པའི་
འཁོར་ལོ་དང་། དཔོན་པོའི་བྲན་གཡོག་ལྟ་བུ་ཡིན་ཏེ། མི་དེའི་
སེམས་ལ་བྱ་བ་གང་དང་གང་ཞིག་ཤར་ཏེ། བྱ་བ་དེ་དང་དེ་སྒྲུབ་
པར་འདོད་པ་ན། ལུས་ནི་སེམས་ཀྱིས་གང་བསྒྲུབ་པར་འདོད་པ་
དེའི་རྗེས་སུ་འབྲང་སྟེ་བྱ་བ་བྱེད་པ་ཐམས་ཅད་ཀྱི་མྱོང་བས་གྲུབ་བའི་
ཕྱིར། སེམས་ལ་ཤར་ཕྱོགས་སུ་འགྲོ་འདོད་སྐྱེས་པ་ན་ལུས་ཀྱང་དེའི་
རྗེས་སུ་འབྲང་སྟེ་ཤར་ཕྱོགས་སུ་འགྲོ་ཞིང་། སེམས་ལ་སློང་མོ་བ་
ཞིག་ལ་སྦྱིན་པ་གཏོང་བར་འདོད་པ་ན། ལུས་ཀྱང་དེའི་རྗེས་སུ་
འབྲང་སྟེ་སྦྱིན་པ་གཏོང་བའི་གྲོགས་བྱེད་པ་ལྟ་བུའོ། ། འོ་ན་་
dy 16

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
སེམས་ཟེར་པ་དེ་ཇི་འདྲ་ཞིག་ཡིན་ཞེ་ན། སེམས་ནི་གཟུགས་མ་
ཡིན་པས་མིག་གིས་མི་མཐོང་ཞིང་། སྒྲ་མ་ཡིན་པས་རྣ་བས་མི་ཐོས་
ལ། རེག་བྱ་མ་ཡིན་པས་སེམས་དེ་ལ་གང་ཡང་མི་ཐོགས་སོ། །
སེམས་ཀྱིས་ཡུལ་སྣ་ཚོགས་གསལ་བར་བྱེད་ཅིང་། སེམས་རང་གི་ངོ་
བོ་གསལ་བ་ཞིག་ཡིན་ནོ། ། བརྩོན་འགྲུས་ཆེན་པོས་རིག་པའི་
གནས་ཐམས་ཅད་ལ་སྦྱང་སྟེ་མཁས་པ་ཆེན་པོར་གྱུར་པ་ན། མཁས་
པ་དེ་ཡི་སེམས་ཤིན་ཏུ་གསལ་ཞིང་དྭངས་ལ་རྒྱ་ཆེ་བ་རྒྱ་མཚོ་ཆེན་པོ་ལྟ་
བུ་ཡིན་པས། ཤེས་བྱའི་རྣམ་གྲངས་རྒྱུ་སྐར་ལྟ་བུ་རྣམས་སེམས་ཀྱི་
ངོར་འཆར་རོ། ། དེའི་རྒྱུ་མཚན་གྱིས་ཕྱི་རོལ་གྱི་ཁང་ཁྱིམ་སྣ་་
ཚོགས་པ་དང་། འཕྲུལ་འཁོཪ་སྣ་ཚོགས་ཡོ་བྱད་སྣ་ཚོགས་ཀྱི་་་་
དབྱིབས་བཀོད་སྣ་ཚོགས་དག་ཀྱང་། ཐོག་མར་སེམས་ལ་ཇི་ལྟར་
ཤར་བ་ལྟར། ལས་བཟོ་སྣ་ཚོགས་བྱས་པ་ལས་བྱུང་ཞིང་གྲུབ་པ་
རེད། མདོར་ན་འཇིག་རྟེན་ཁམས་ཀྱི་བཀོད་པ་འདི་ཐམས་ཅད།
སེམས་ཀྱི་གཡོ་བ་རི་མོ་ཚོགས་ཀྱི་གཟུགས་བརྙན་ལྟ་བུ་འདི་རྣམས་
ཤེས་བྱ་སྣ་ཚོགས་སུ་ཤར་བ་ཡིན་པས། སངས་རྒྱས་ཤཱཀྱ་ཐུབ་པས།
ཁམས་གསུམ་པོ་འདི་ནི་སེམས་ཙམ་མོ། ། ཞེས་དང་། མདོ་སྡེ་
ལང་ཀར་གཤེགས་པ་ལས། ཕྱི་རོལ་སྣང་བ་ཡོད་མིན་ཏེ། །སེམས་
ནི་སྣ་ཚོགས་རྣམས་སུ་སྣང་། ལས་དང་ལོངས་སྤྱོད་གནས་འདྲ་་
བ། །སེམས་ཙམ་དུ་ནི་ངས་བཤད་དོ། ། ཞེས་གསུངས་པ་ཡིན་ལ།
སེམས་ཙམ་ཞེས་བའི་ཙམ་སྒྲའི་དོན་ནི། སློབ་དཔོན་ཟླ་བ་གྲགས་
པས། ཇི་བཞིན་རང་གི་བསྟན་བཅོས་དེ་དེ་ལས། །མུ་སྟེགས་་་་
རྣམས་ཀྱིས་གང་ཟག་སོགས་དེ་དག། སྨྲས་པ་དེ་དག་བྱེད་པོར་མ་
གཟིགས་ནས། །རྒྱལ་བས་སེམས་ཙམ་འཇིག་རྟེན་བྱེད་པོར་གསུངས།
17

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཞེས་བཤད་པ་ལྟར་རོ། ། ཡང་རང་ཉིད་མི་བཟང་བོ་ཞིག་གི་གྲལ་
དུ་འགྲོ་བ་འམ། རིག་པ་བསླབ་ཏེ་མཁས་པ་ཞིག་བྱེད་པའམ། བྱ་
བ་ཡག་པོ་བྱས་ཏེ་འཇིག་རྟེན་གྱི་ལམ་བཟང་བོར་འགྲོ་ནའང་།
རང་གི་མགོན་ལྟ་བུའི་སེམས་ལ་རག་ལས་ཤིང་། ཡང་ན་རང་ཉིད་
མི་ངན་པའི་གྲལ་དུ་འགྲོ་བའམ། སོ་ནམ་དང་བཟོ་དང་རིག་པ་
བསླབ་པ་སོགས་ཀྱི་བྱ་བས་མི་འཚོ་བར། རྟག་ཏུ་ཆོམ་རྐུན་དང་
ཕྲད་པའི་བྱ་བ་མི་ལེགས་པ་སྣ་ཚོགས་ཀྱིས་འཚོ་བ་ལ། རྒྱལ་བོ་
སོགས་ཀྱིས་གསོད་བའམ་འཆིང་བ་སོགས་ཀྱིས་སྡུག་བསྔལ་སྣ་ཚོགས་
མྱོང་དུ་བཅུག་པའང་རང་རང་གི་སེམས་རང་ཉིད་ཀྱི་དགྲ་ལྟ་བུར་
གྱུར་ཏེ་སེམས་དེས་བྱས་པ་རེད། རང་ཉིད་ཀྱིས་བྱ་བ་ལེགས་ཉེས་
གང་དང་གང་བྱས་པ་ལ་མི་ནོར་བའི་དབང་བོ་ལྟ་བུའང་སེམས་ཡིན་
པ་ལ་དགོངས་ནས། སངས་རྒྱས་ཤཱཀྱ་ཐུབ་པས། བདག་ཉིད་
བདག་གི་མགོན་ཡིན་ཏེ།།བདག་ཉིད་བདག་གི་དགྲ་ཡང་ཡིན། །
ལེགས་དང་ངན་པར་བྱས་པ་ལ། །བདག་ཉིད་བདག་གི་དབང་་་་..
བོའང་ཡིན། །ཞེས་གསུངས་པ་ཡིན་ནོ། །སློབ་དཔོན་ཟླ་བ་གྲགས་
པས། སེམས་ཉིད་ཀྱིས་ནི་སེམས་ཅན་འཇིག་རྟེན་དང་། །སྣོད་ཀྱི་
འཇིག་རྟེན་ཤིན་ཏུ་སྣ་ཚོགས་བཀོད། །འགྲོ་བ་མ་ལུས་ལས་ལས་སྐྱེས་
པར་གསུངས། །སེམས་སྤང་ནས་ནི་ལས་ཀྱང་ཡོད་མ་ཡིན། །ཞེས་
གསུངས་ལ། དོན་ནི། ཕྱི་ནང་གི་སྣོད་བཅུད་ཀྱི་འཇིག་རྟེན་སྣ་
ཚོགས་པ་འདི་རྣམས་སེམས་ཉིད་ཀྱིས་གཡོ་བ་སྣ་ཚོགས་བྱས་པ་ལས་
བྱུང་བ་ཡིན་ནོ། ། འོ་ན་བདེ་འགྲོ་བ་མི་དང་ངན་འགྲོ་བ་དུད་འགྲོ་
སོགས་ནི་རང་རང་གི་འཕེན་བྱེད་ཀྱི་ལས་དགེ་སྡུག་ལས་བྱུང་བ་མ་
ཡིན་ནམ་ཞེ་ན། དེ་ནི་ཡིན་མོད་ཀྱང་། སེམས་གཏན་ནས་མེད་ན་
18

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
དགེ་སྡིག་གི་ལས་ཀྱང་ཡོད་ཚུལ་མེད་དོ་ཞེས་པའོ། ། དེས་ན་རང་
གི་སེམས་ནི་རྟ་རྒོད་པོ་ལྟ་བུ་ཞིག་ཡིན་པས་བྱ་བ་གང་བྱེད་ན་ཡང་ཐོག་
མར་སེམས་ལ་བརྟག་དགོས་ཏེ། སེམས་ལ་གང་དྲན་དྲན་དང་ཅི་
འདོད་འདོད་བྱེད་དུ་བཅུག་ན། ལས་ངན་པ་སྣ་ཚོགས་དང་སྡུག་
བསྔལ་སྣ་ཚོགས་ལ་མྱུར་དུ་སྦྱོར་རོ། ། དེ་ལྟར་ཡང་སློབ་དཔོན་ཞི་
བ་ལྷས། སེམས་ཀྱི་གླང་བོ་ཡན་བཏང་བས། །མནར་མེད་གནོད་
པ་བྱེད་པ་ལྟར། །གླང་ཆེན་མ་ཐུལ་མྱོས་པ་ཡིས། །འདི་ན་དེ་འདྲའི་
གནོད་མི་བྱེད། །ཀུན་ནས་དྲན་པའི་ཐག་པ་ཡིས། །སེམས་ཀྱི་གླང་བོ་
དམ་བཏགས་ན། །འཇིགས་པ་ཐམས་ཅད་མེད་འགྱུར་ཞིང་། །དགེ་
བ་ཐམས་ཅད་ལག་ཏུ་འོང༌། །སྟག་དང་སེང་གེ་གླང་ཆེན་དྲེད། །
སྤྲུལ་དང་དགྲ་རྣམས་ཐམས་ཅད་དང༌། །སེམས་ཅན་དམྱལ་བའི་་
སྲུང་མ་དང༌། །གཤེད་མ་དེ་བཞིན་སྲིན་པོ་རྣམས། །སེམས་འདི་་
གཅིག་པུ་བཏགས་པ་ཡིས། །དེ་དག་ཐམས་ཅད་བཏགས་པར་
འགྱུར། །སེམས་འདི་གཅིག་པུ་བཏུལ་བ་ན། །དེ་དག་ཐམས་ཅད་
ཐུལ་བར་འགྱུར། །འདི་ན་འཇིགས་པ་ཐམས་ཅད་དང་། །སྡུག་་་་་
བསྔལ་དཔག་ཏུ་མེད་པ་ཡང་། །སེམས་ལས་བྱུང་བ་ཡིན་ནོ་ཞེས། །
ཡང་དག་གསུང་བ་ཉིད་ཀྱིས་བསྟན། །སེམས་ཅན་དམྱལ་བའི་མཚོན་
ཆ་རྣམས། །སུ་ཞིག་གིས་ནི་ཆེད་དུ་བྱས། །ལྕགས་སྲེག་ས་གཞི་སུ་
ཡིས་བྱས། །མེ་ཚོགས་དེ་དག་ཅི་ལས་བྱུང༌། །དེ་འདྲ་དེ་དག་ཐམས་
ཅད་ཀྱང། །སྡུག་སེམས་ཡན་པར་ཐུབ་པས་གསུངས། །ཞེས་སོ། །
མདོར་ན་སེམས་ཡོད་པར་མ་ཟད་རང་གི་སེམས་ལ་རང་གིས་བདག་
བྱེད་དགོས་པ་ནི་གནད་ཀྱི་དོན་ནོ། །སེམས་ཅན་ཞེས་པ་ནི་སེམས་
དང་ལྡན་པ་ཞིག་ལ་སེམས་ཅན་ཞེས་བརྗོད་ཀྱི། སེམས་དང་མི་ལྡན་
19

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པ་ཤིང་ལྕགས་ས་རྡོ་སོགས་ལ་སེམས་ཅན་ཞེས་མི་བརྗོད་དེ། དཔེར་
ན། ཡོན་ཏན་ཡོད་པ་རྣམས་ལ་ཡོན་ཏན་ཅན་ཞེས་བརྗོད་ཀྱི།
ཡོན་ཏན་མེད་པ་དག་ལ་ཡོན་ཏན་ཅན་ཞེས་མི་བརྗོད་པ་བཞིན་ནོ། །
འོ་ན་དུད་འགྲོ་རྣམས་ཀྱང་སེམས་ཅན་ཡིན་པས་དུད་འགྲོ་དེ་དག་གི་
སེམས་ཀྱིས་ཀྱང་བདེ་སྡུག་དང་བྱ་བ་ལེགས་ཉེས་སོགས་ཤེས་པར་ཐལ་
ལོ་ཟེར་ན། དུད་འགྲོ་ཕལ་ཆེར་གྱིས་ཀྱང་གང་ན་བཟའ་བཏུང་
སོགས་ཡོད་པ་དང་རང་རང་གི་ཕྲུ་གུ་ངོ་ཤེས་པ་དང་། གཡང་ཁ་
སོགས་སུ་ལྷུང་དོགས་ནས་སྐྲག་པའི་སེམས་སོགས་ཡོད་ཀྱང་། མི་
ལྟར་བྱ་བ་མང་བོ་མི་ཤེས་པ་ནི། དུད་འགྲོའི་ལུས་རྟེན་དེ་རྣམ་སྨིན་
གྱི་སྒྲིབ་པ་ཡིན་པས་དེས་བསྒྲིབས་ནས་མི་ཤེས་པ་ཡིན་ནོ། ། འོན་
ཀྱང་མི་ལ་སོགས་པའི་འགྲོ་བ་རྣམས་ཀྱི་སེམས་དང་སེམས་ལས་བྱུང་
བདག་ནི་གཟུགས་ཅན་མ་ཡིན་པས་མིག་གིས་མི་མཐོང་ཞིང་ཕྲ་བས་
ཇི་ལྟ་བཞིན་རྟོགས་པར་དཀའ་སྟེ། བཅོམ་ལྡན་འདས་ཀྱིས། ཇི་
ལྟར་ཉི་མའི་འོད་ཟེར་གཅིག་ཏུ་འདུ་ཡང་འོན་ཀྱང་ངོ་བོ་གཞན་ཡིན་
པ་དེ་བཞིན་དུ། རྣམ་པར་ཤེས་པའི་མཚན་ཉིད་གཞན་ཡིན་པ་ནས་
སེམས་པའི་བར་དུ་གཞན་ཡིན་ནོ། །ཞེས་དང་། མཆིམས་འཇམ་
པའི་དབྱངས་ཀྱིས། འདི་དག་གི་ཁྱད་པར་ནི་ཡིད་ཆེས་པའི་ལུང་
ལས་ཤེས་པར་བྱ་བ་ཡིན་གྱི།། ཕྲ་བས་རྟོགས་པར་དཀའ་བའི་ཕྱིར་
དབང་བོའི་ཡུལ་ནི་མ་ཡིན་ནོ། ། ཞེས་དང་། སློབ་དཔོན་དབྱིག་
གཉེན་གྱིས། རེ་ཞིག་སྨན་ལ་སོགས་པ་གཟུགས་ཅན་རྣམས་ལ་ཡང་
རོ་མང་པོ་ཁ་ཅིག་རོའི་ཁྱད་པར་དབང་བོས་གཟུང་བར་བྱ་བ་རྣམས་
ངེས་པར་གཟུང་དཀའ་ན། ཆོས་གང་དག་གཟུགས་ཅན་མ་ཡིན་
ཞིང་བློས་གཟུང་བར་དཀའ་བ་རྣམས་ལྟ་སྨོས་ཀྱང་ཅི་དགོས་ཞེས་
20-

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
གསུངས་པ་ལྟར་རོ།། འོ་ན་སེམས་ཅན་རྣམས་ཀྱི་སེམས་རྣམ་
པར་གཡེང་བ་སྨྱོ་བའི་སེམས་ནི་སེམས་གང་ལས་བྱུང་བ་དང་རྒྱུ་ཅི་
ཞིག་གིས་དེ་ལྟར་གྱུར་ཞེ་ན། སློབ་དཔོན་དབྱིག་གཉེན་གྱིས།
གཡེང་བའི་སེམས་ནི་ཡིད་སེམས་ལ། །དེ་ནི་ལས་ཀྱི་རྣམ་སྨིན་སྐྱེས། །
སྐྲག་གནོད་མ་མཉམ་མྱ་ངན་གྱིས། །ཞེས་གསུངས་པ་ལྟར། སྨྱོ་
བའི་སེམས་ལ་ནི་དབང་ཤེས་མེད་པས་ཡིད་ཀྱི་རྣམ་པར་ཤེས་པ་ཁོ་ན་
ཡིན་ལ། དེ་ཡང་འགའ་ཞིག་ནི་རང་གི་སྔོན་གྱི་ལས་དབང་གིས་
སྨྱོས་པར་གྱུར་པ་དང་། འགའ་ཞིག་ནི་འདྲེ་དང་མི་མ་ཡིན་སོགས་
ཀྱིས་སྐྲག་བར་བྱས་པ་ལས་སྨྱོས་པ་སྟེ། དཔེར་ན། ༡༩༨༧ལོར་
ལས་བྱེད་པ་ཞིག་སྨྱོས་ཏེ་སྨན་ཁང་དུ་འོང་བ་ལ་ནད་སློང་རྐྱེན་དྲི་བས།
ལས་བྱེད་པ་འདི་ཉིན་དཀར་ཁོ་རང་གཅིག་པུ་ཁྱིམ་གཞན་ཞིག་ཏུ་
ཡོད་སྐབས་སུ་ལོགས་ན་ཉལ་ཐུལ་སྟོང་བ་ཞིག་ཡོད་པ་དེའི་ནང་ནས་
བུད་མེད་ཅིག་གློ་བུར་དུ་ལངས་བྱུང་བ་མཐོང་བས་སྐྲག་སྟེ་སྨྱོས་པ་
རེད་ཟེར་བ་ལྟ་བུ་སྟེ། འདི་འདྲ་སྨྱོས་པ་གཞན་ཡང་མང་ངོ་།
འགའ་ཞིག་ནི་ཤི་འདྲེ་སོགས་མི་མ་ཡིན་པ་མི་གསོན་པོའི་ལུས་ཁོག་ཏུ་
ཞུགས་ཏེ་སྨྱོས་པ་སྟེ། དཔེར་ན། ༡༩༩༩ལོར་ཁ་སྒང་ཕྱོགས་ཀྱི་
སྐྱེས་པ་བུད་མེད་གཉིས་ཤི་བ་འདྲེར་སྐྱེས་ཏེ། སྔོན་ཁོ་རང་གི་རྒྱུ་
རྫས་ཕར་སྟེར་ཚུར་ལེན་གང་ཞིག་ཡོད་པ་དང་། ཁྱིམ་དེ་ན་རྒྱུ་རྫས་
ཅི་དང་ཅི་ཡོད་སོགས་གཅིག་ཀྱང་མ་འཁྲུལ་བར་བཤད་པས། ཡུལ་
མི་ཐམས་ཅད་སྔར་ཤི་བའི་མི་དེ་དག་འདྲེར་སྐྱེས་པར་ཡིད་ཆེས་ནས་
ཤི་བོ་དེ་དག་གི་ཆེད་དུ་དགེ་བ་བསྒྲུབ་པ་ལྟ་བུའོ། ། འདི་འདྲ་
ཕྱོགས་གཞན་དང་གཞན་ན་མང་བོ་ཡོད་ཅེས་ཐོས་སོ། ། བསྙོན་
པ་འགའ་ཞིག་ནི་རྐྱེན་ཅི་རིགས་ལ་བརྟེན་ནས་འབྱུང་པ་འཁྲུགས་ཏེ་
21

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཆ་མ་མཉམ་པ་ལས་བྱུང་བ་ཏེ། འདི་འདྲ་མང་བོ་མཐོང་མྱོང་།
མྱ་ངན་གྱིས་སྨྱོས་པ་ནི། དཔེར་ན། ལུང་ལས། བྲམ་ཟེ་བཟའ་
མི་གཉིས་ལ་བུ་བདུན་ཡོད་པ་ལས་བུ་དྲུག་ཤི་བས། བུད་མེད་དེ་མྱ་
ངན་གྱིས་སྨྱོས་པར་གྱུར་ཏེ། གཅེར་བུ་ཁོ་ནར་བཅོམ་ལྡན་འདས་ཀྱི་
དྲུང་དུ་རྒྱུགས་ཏེ་ཕྱིན་པ་ན། བཅོམ་ལྡན་འདས་ཀྱིས་ཀུན་དགའ་བོ་
ལ་བུད་མེད་འདི་ལ་གོས་བྱིན་ཅིག་ཅེས་བཀའ་བསྩལ་པས། ཀུན་
དགའ་བོས་གོས་བྱིན་ཏེ་བཅོམ་ལྡན་འདས་ཀྱིས་ཆོས་བསྟན་པས་སྨྱོ་
སངས་ནས་རྒྱུན་ཏུ་ཞུགས་པའི་འབྲས་བུ་ཐོབ་བོ། ། དེ་ནས་བུད་
མེད་དེ་སླར་ཁྱིམ་དུ་འོང་བ་ན་བུ་བདུན་པའང་ཤི་བ་མཐོང་ཡང་མྱ་
ངན་མ་བྱས་སོ། ། དེ་ནས་ཁོ་རང་གི་ཁྱོ་ན་རེ། སྔར་བུ་དྲུག་ཤི་
བས་ཁྱོད་མྱ་ངན་གྱིས་སྨྱོས་པར་གྱུར་ལ། བུ་བདུན་པ་ཤི་བ་མཐོང་
ཡང་མྱ་ངན་མི་བྱེད་པ་ལ་ལྟོས་ན་བུ་སྔ་མ་དེ་རྣམས་ཁྱོད་ཀྱིས་ཟོས་སོ་
ཞེས་བསྡིག་པ་ལ། བྲམ་ཟེ་མོ་ན་རེ། བྲམ་ཟེ་ངས་ནི་ཡུན་རིང་
ནས། །བུ་དང་ཚ་བོ་སྟོང་ཕྲག་དང༌། །གཉེན་མང་བརྒྱ་ཕྲག་དག་
ཟོས་ཏེ། །ཁྱོད་ཀྱིས་ཀྱང་ནི་དེ་དང་འདྲ། །སྐྱེ་བ་དེ་དང་དེ་དག་ཏུ། །
བུ་དང་ཚ་བོ་སྟོང་ཕྲག་དག། གཅིག་ལ་གཅིག་ཟ་རྣམས་ཀྱི་ནི། །
ཚད་ནི་ཡོད་པ་མ་ཡིན་ནོ། ། འཇིག་རྟེན་ན་ནི་སྐྱེ་བ་དང་། །འཆི་
ལས་ངེས་འབྱུང་ཤེས་ནས་ནི། །སུ་ཞིག་མྱ་ངན་ཡོངས་གདུང་་་་་་་་་་
བའམ། །སྨྲེ་སྔགས་འདོན་པར་བྱེད་པར་འགྱུར། །བདག་ནི་སངས་
རྒྱས་བརྟེན་བྱས་ཏེ། །སྐྱེ་བ་དང་ནི་འཆི་བ་ལས། །ངེས་པར་འབྱུང་
བ་ཤེས་པས་ན། །མྱ་ངན་མི་བྱེད་གདུང་བ་མེད། །ཅེས་བཤད་པ་ལྟ་
བུའོ།།། འདི་དག་ལ་རྟེན་ནས་ཀྱང་ལུས་ལས་ལོགས་སུ་སེམས་
ཡོད་པ་དང་། སྐྱེ་བ་སྔ་ཕྱི་ཡོད་པ་སོགས་ནི་བདེ་བླག་ཏུ་ཤེས་པར་
22·

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
འགྱུར་རོ། ། ཡང་གཞན་དག་ན་རེ། མི་ཞིག་ལ་མཚོན་ན་ལུས་།
ལས་ཐ་དད་པའི་སེམས་ཟེར་བ་ཞིག་ཡོད་མོད་ཀྱང་། མི་དེ་སྐྱེ་བ་སྔ་
ཕྱི་ནི་མེད་དེ། ལུས་འཇིག་ནས་མེད་པར་གྱུར་པ་སེམས་ཀྱང་ཞིག་
ནས་མེད་པར་གྱུར་པའི་ཕྱིར། དཔེར་ན། མི་ཡི་ལུས་ནི་ཚིག་པ་ལྟ་
བུ་དང་། མི་ཡི་རྣམ་པར་ཤེས་པ་ནི་རྩིག་པའི་སྟེང་དུ་བྲིས་པའི་རི་མོ་
ལྟ་བུ་ཡིན་པས། རྩིག་པ་ལྟ་བུའི་ལུས་འཇིག་པ་ན། དེ་སྟེང་གི་རི་
མོ་ལྟ་བུའི་སེམས་ཀྱང་འཇིག་དགོས་པ་སྨོས་ཅི་དགོས་ཞེས་ཟེར།
བཤད་པ་འདི་ནི་མི་འཐད་དེ། མི་ལུས་རྩིག་པ་འདྲ་བའི་རྨང་གཞི་
ལྟ་བུ་ནི་སེམས་ཡིན་པས། ལུས་སེམས་ལ་རྟེན་ནས་གནས་པ་ཡིན་
གྱི། སེམས་ལུས་ལ་བརྟེན་ནས་གནས་པ་མ་ཡིན་པའི་ཕྱིར།
དཔེར་ན། སྨྱོན་པ་རྣམས་ཀྱི་ཡང་སེམས་ལ་རང་དབང་མེད་པར་
སྨྱོས་པ་ཡིན་གྱི། དེ་དག་གི་ལུས་སྨྱོས་པ་མ་ཡིན་པའི་ཕྱིར། བཤད་
ཚུལ་འདི་ནི་ལུས་དང་སེམས་གྱི་རྟེན་དང་བརྟེན་པའི་ཚུལ་ལོག་པར་
བཤད་པ་ཡིན་ཏེ། ཡིད་ཀྱི་རྣམ་པར་ཤེས་པ་ལུས་ཀྱི་རྟེན་དང་།
ལུས་ནི་ཡིད་ཀྱི་རྣམ་པར་ཤེས་པ་ལ་བརྟེན་པ་ཡིན་པའི་ཕྱིར། དེའི་
རྒྱུ་མཚན་ནི་ལུས་རྣམ་པར་ཤེས་པ་དང་བྲལ་བ་ན། ཉིན་ཁ་ཤས་
ཀྱིས་ལུས་དེ་ཉིད་རུལ་བར་འགྱུར་ལ། ལུས་རྣམ་པར་ཤེས་པ་དང་
མ་བྲལ་ན་ཅི་ཙམ་ཡུན་རིང་བོར་ན་བར་གྱུར་ཀྱང་རུལ་བར་མི་འགྱུར་
བའི་ཕྱིར། དཔེར་ན། དགུན་དུས་ལྷགས་པ་ཤིན་ཏུ་ཆེ་བའི་སྒང་
གང་ལ་ཡང་ལུས་རྣམ་པར་ཤེས་པ་དང་མ་བྲལ་ན་སྲོག་ཆགས་ཕྲ་མོ་
རྣམས་ཀྱི་ལུས་ཆུང་ཡང་ཁངས་པར་མ་འགྱུར་ལ། གང་གི་རྣམ་པར་
ཤེས་པ་ལུས་དང་བྲལ་ཏེ་ཤི་བར་གྱུར་པ་ན་མྱུར་དུ་དེའི་ལུས་ཁངས་
པའམ་དབྱར་དུས་ཞིག་ཡིན་ན་རུལ་བར་འགྱུར་པ་མངོན་སུམ་དུ་
23

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
མཐོང་བ་བཞིན་ནོ། ཡང་ཚུ་རོལ་མཛེས་པ་བ་རྒྱང་འཕེན་པ་དག་
ན་རེ། མི་རྣམས་ནི་ཕའི་ས་བོན་དང་མའི་ས་བོན་དང་མའི་ཁྲག་ལ་
སོགས་པ་འདུས་པ་ལས་སྐྱེས་པ་ཡིན་གྱི། ཚེ་རབས་སྔོན་དུ་བསགས་
བའི་འཕེན་བྱེད་ལས་ཀྱི་དབང་གིས་སྐྱེས་པ་མིན་ཏེ། མའི་སྐྱེ་བ་སྔ་
མ་དང་ཕྱི་མ་མེད་པའི་ཕྱིར། དཔེར་ན། ནས་དང་ཕབས་ལ་
སོགས་པ་འདུས་པ་ལས་ཆང་འབྱུང་བ་བཞིན་ནོ་ཞེས་ཟེར། ཡང་
འབྲས་བུ་རྣམས་རྒྱུ་མེད་ལས་སྐྱེ་བར་འདོད་བའི་དྲང་སྲོང་འཇིག་
སྟོབས་ཅན་ལ་སོགས་པ་ན་རེ། སྲན་ཟླུམ་ཚེར་མ་གཟེངས་རིང་རྣོ་
བ་དང་། རྨ་བྱའི་མདོངས་ཀྱི་རི་མོ་བཀྲ་བ་དང༌། །ཉི་ཤར་ཆུ་བོ་
ཐུར་དུ་འབབ་པ་སོགས། ། སུས་ཀྱང་མ་བྱས་ངོ་བོ་ཉིད་ལས་་
བྱུང་། །ཞེས་སྲན་མའི་ཟླུམ་པོ་དང་རྨ་བྱའི་སྒྲོ་ཡི་རི་མོ་སོགས་ལ་རྒྱུ་
མེད་པས་དེ་དག་རྒྱུ་མེད་ལས་སྐྱེས་པ་ཡིན་ནོ་ཞེས་ཟེར་རོ། །
འབྲས་བུ་ལ་བསྐུར་བ་འདེབས་པ་ནི། ཇི་སྐད་དུ། །མ་ཤི་བར་དུ་
གདའ་མགུར་སྤྱོད། །ཤི་ན་དེ་ཡི་སྤྱོད་ཡུལ་མིན། །སླར་སྐྱེས་པ་ནི་ག་
ལ་ཡོད། །མི་ཤི་ཐལ་བ་རླུང་ཁྱེར་འདྲ། །ཅི་ཙམ་དབང་བོའི་སྤྱོད་
ཡུལ་བ། །སྐྱེས་བུ་དེ་ཙམ་ཉིད་དུ་ཟད།།ཀྱེ་མ་མང་ཐོས་གང་སྨྲ་བ། །
དེ་ནི་སྤྱང་ཀིའི་རྗེས་དང་མཚུངས། །ཞེས་བཤད་དོ། ། འདི་ནི་
སྔོན་གྱི་གཏམ་རྒྱུད་ཞིག་དང་སྦྱར་བ་སྟེ། སྔོན་ཞིག་ན་འཚོ་བ་མ་
ཕྱིད་པའི་སྐྱེས་བུ་གཡོ་ཅན་ཞིག་གིས་ལམ་གྱི་བཞི་མདོར་སྤྱང་ཀིའི་
རྐང་རྗེས་ཞིག་བྲིས་ཏེ། དེ་དང་ཐག་ཉེ་བའི་གྲོང་ཁྱེར་བ་རྣམས་ལ་
སྨྲས་པ། ད་ནི་སྲིན་པོ་སྤྱང་ཀི་ཞེས་བྱ་བ་ཞིག་འདིར་འོང་ནས་མི་
རྣམས་ཟ་བར་འགྱུར་ཏེ་སྤྱང་ཀི་དེ་ཡི་རྐང་རྗེས་ནི་འདི་ཡིན་ནོ། །
ཟས་དང་ནོར་ཕྱི་རོལ་ཏུ་ཕོངས་ལ་ཞག་བདུན་གྱི་བར་ལ་ཁྱིམ་གྱི་སྒོར་
24

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
མ་འབུད་ཅིག ཅེས་རྫུན་བཤད་པ་ལྟར། མང་དུ་ཐོས་པའི་དགེ་
སྤྱོང་གོའུ་ཏ་མས་ཀྱང་སྐྱེ་བ་ཕྱི་མའི་འཇིགས་པ་སྨྲས་ཀྱང་དེ་ནི་ཡོད་པ་
མ་ཡིན་ཏེ། སེམས་ནི་ལུས་ཀྱི་རང་བཞིན་ཡིན་པས་ལུས་ཐལ་བར་
གྱུར་བ་ན་ཡིད་ཀྱི་རྣམ་པར་ཤེས་པ་ཡང་རྒྱུན་ཆད་པར་འགྱུར་བས་སྐྱེ་
བ་ཕྱི་མ་མེད་དོ་ཞེས་ཟེར་རོ། ། མིག་གིས་མ་མཐོང་བའི་དངོས་པོ་
རྣམས་མེད་ཅེས་སྐུར་བ་འདེབས་པ་ནི། ཀླ་ཀློ་ཁ་ཅིག་ན་རེ། ལྷ་
འདྲེ་དང་བར་སྲིད་པ་སོགས་མེད་དེ་མིག་གིས་མ་མཐོང་བའི་ཕྱིར་
ཞེས་ཟེར། ཚད་མའི་སྐྱེས་བུ་ཡང་དག་པར་རྫོགས་པའི་སངས་རྒྱས་
བཅོམ་ལྡན་འདས་ལ་སྐུཪ་བ་འདེབས་པ་ནི། རྣམ་འགྲེལ་ལས།
ཚད་མ་ལྐོག་འགྱུར་དོན་ཤེས་ཡིན། །དེ་སྒྲུབ་བྱེད་ཀྱང་མེད་པའི་་་
ཕྱིར། །ནན་ཏན་བྱེད་པ་ཡོད་མ་ཡིན།།ཞེས་ནི་ཁ་ཅིག་རབ་ཏུ་་་་་
བརྗོད། ། ཅེས་ཕྱོགས་སྔ་མ་རྒྱང་འཕེན་པ་དང་། རྒྱལ་དབོག་པ་
དག་གིས་འདོད་པ་བརྗོད་པ་ལྟར་རོ། ། ཐོག་མར་ད་ལྟའི་མི་་་
རྣམས་ཀྱི་སྐྱེ་བ་སྔ་མ་མེད་པར་འདོད་པའི་རྒྱང་འཕེན་པ་དག་ལ་དོན་
འདི་འདྲ་བར་བྱ་སྟེ། མའི་མངལ་ནས་ཕྱིར་བཙས་མ་ཐག་པའི་བྱིས་
པ་རྣམས་ཀྱི་ཡིད་ཀྱི་རྣམ་པར་ཤེས་པ་དང་། མིག་དང་རྣ་བ་ལ་
སོགས་པའི་དབང་བོ་ལྔ་དང༌། དབུགས་འབྱུང་རྔུབ་ལ་སོགས་པ་
རྣམས་ལ་དེ་དང་དེར་འགྱུར་ངེས་ཀྱི་ཉེར་ལེན་གྱི་རྒྱུ་གཏན་ནས་མེད་
ཟེར་རམ། ཕ་མའི་ཁུ་ཁྲག་བྱིས་པ་དེ་ལུས་དང་དབང་བོ་རྣམ་པར་
ཤེས་པ་ཐམས་ཅད་ཀྱི་ཉེར་ལེན་ཡིན་ཟེར དང་བོ་ལྟར་ན། ས་རྡོ་
རི་བྲག་སོགས་འབྱུང་བ་ཐམས་ཅད་ལ་མིག་དང་རྣ་བ་རྣམ་ཤེས་་
སོགས་ཡོད་པར་འགྱུར་ཏེ། དེ་དག་སྐྱེ་བ་ལ་རང་ལ་འགྱུར་ངེས་ཀྱི་
རྒྱུ་གང་ཡང་མི་དགོས་པའི་ཕྱིར། གཉིས་པ་ལྟར་ན། བྱིས་པ་དེ་ཡི་
25

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལུས་དང་རྣམ་ཤེས་སོ་སོར་མེད་པར་ལུས་སེམས་གཉིས་ཀ་དབྱེར་མེད་
རྫས་གཅིག་ཏུ་འགྱུར་ཏེ། བྱིས་པ་དེ་ཡི་ལུས་སེམས་མིག་རྣ་སོགས་
དབང་སེམས་ཐམས་ཅད་ཕ་མའི་ཁུ་ཁྲག་ཉེར་ལེན་གྱི་རྒྱུ་བྱས་པ་ལ་
རྟེན་ནས་སྐྱེད་པ་ཡིན་པའི་ཕྱིར། འོ་ན་མི་དེ་བརྒྱལ་བ་སོགས་མེད་
པའི་གནས་སྐབས་སུ་མི་དེ་ཡི་ལུས་ཀྱང་མེད་པར་འགྱུར་ཏེ མི་དེ་
ལ་སེམས་མེད་པའི་ཕྱིར་དང་། ལུས་སེམས་གཉིས་ཀ་ཕན་ཚུན་་
དབྱེར་མེད་རྫས་གཅིག་ཏུ་འདོད་པའི་ཕྱིར། གཞན་ཡང་། མི་ཤི་
མ་ཐག་པའི་རོ་ལ་ཡང་མིག་རྣ་སོགས་དབང་བོ་ལྔ་དང་། ཡིད་ཀྱི་
རྣམ་པར་ཤེས་པ་སོགས་ཡོད་པར་འགྱུར་ཏེ། ལུས་ཚང་བར་གནས་
པ་གང་ཞིག ལུས་ལས་གཞན་པའི་དབང་པོ་ལྔ་དང་རྣམ་པར་ཤེས་
པ་སོགས་མེད་པར་ཁས་བླངས་པའི་ཕྱིར། མི་དེ་ཤི་བ་ན་དེའི་་་་
དབང་བོ་ལྔ་དང་རྣམ་པར་ཤེས་བའི་རྫས་རྒྱུན་ཆད་པ་ཡིན་པར་ཐལ།
མངལ་དུ་ཉིང་མཚམས་སྦྱར་མ་ཐག་པ་དེ་ཡི་དབང་བོ་དང་རྣམ་ཤེས་
ལ་རྫས་རྒྱུན་སྔ་མ་མེད་པའི་ཕྱིར། དེ་ལྟར་འདོད་ན་དེ་ཡང་མི་་
འཐད་དེ། ཕྱི་རོལ་གྱི་གྲོ་ནས་སོགས་ཀྱི་ཉེར་ལེན་གྱི་རྒྱུ་ཡང་རྫས་
རྒྱུན་ཆད་ན་མི་སྐྱེས་བའི་ཕྱིར། དེ་ཡང་ཡིན་ཏེ། དཔྱིད་དུས་ཀྱི་ས་
བོན་ལས་སྟོན་དུས་ཀྱི་འབྲས་བུ་འབྱུང་ལ། དེ་ལས་འགའ་ཞིག་ས་
བོན་བྱས་པ་ལས་ཕྱི་ལོའི་སྟོན་དུས་སུ་གྲོ་ནས་སོགས་ཀྱི་འབྲས་བུ་
འབྱུང་པ་ཡིན་གྱི་གྲོ་ནས་སོགས་ཀྱི་ཉེར་ལེན་གྱི་རྫས་རྒྱུན་ཆད་པ་ན།
སོ་ནམ་ཅི་ཙམ་བྱས་ཀྱང་ཉེར་ལེན་གྱི་རྫས་རྒྱུན་འབྲུ་རིགས་མེད་པར་
འབྲས་བུ་འབྲུ་རིགས་འབྱུང་བ་མི་སྲིད་པའི་ཕྱིར། དོན་འདི་ཐུགས་
ལ་བཞག་ནས་སློབ་དཔོན་དབྱིག་གཉེན་གྱིས། འབྲུ་ཡི་རྒྱུན་དང་
ཆོས་མཐུན་ཕྱིར། །སྲིད་པ་ཆད་ལས་བྱུང་བ་མིན། །ཞེས་འདོད་་་
26

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
གཟུགས་ཀྱི་སྐྱེ་བ་སྔ་མ་ནས་འདོད་ཁམས་འདིར་སྐྱེ་བ་དང་། འདི་
ནས་སྐྱེ་བ་ཕྱི་མར་མཚམས་སྦྱོར་བའི་བར་སྲིད་པ་མེད་ན་སེམས་ཅན་
རྫས་རྒྱུན་ཆད་པར་འགྱུར་ཞིང༌། སེམས་ཅན་གྱི་རྫས་རྒྱུན་ཆད་པ་
ལས་སེམས་ཅན་མི་འབྱུང་བ་ནི། དཔེར་ན། ཕྱི་རོལ་གྱི་འབྲུ་
རིགས་རྣམས་ཀྱང་རང་རང་གི་རྫས་ཀྱི་རྒྱུན་ཆད་པ་ན་མི་འབྱུང་བར་
གསུངས་པ་ལྟར་ཡིན་པའི་ཕྱིར། དེས་ན་མི་ལུས་ཀྱི་ཉེར་ལེན་གྱི་རྒྱུ་
ནི་ཕ་མའི་ཁུ་ཁྲག་ཡིན་ཀྱང་། མི་དེ་ཡི་དབང་བོ་ལྔ་དང་རྣམ་པར་
ཤེས་པ་སོགས་ཀྱི་ཉེར་ལེན་གྱི་རྒྱུ་ནི་རང་རང་གི་སྐྱེ་བ་སྔོན་མའི་དབང་
བོ་དང་རྣམ་ཤེས་སོགས་ཡིན་ཏེ། རྣམ་ཤེས་ཀྱི་རྫས་རྒྱུན་མ་ཡིན་
པའི་དངོས་པོ་གཞན་ཞིག་གིས་རྣམ་ཤེས་ཀྱི་ཉེར་ལེན་གྱི་རྒྱུ་བྱེད་པ་མི་
སྲིད་པའི་ཕྱིར། དེ་ལྟར་ཡང་རིགས་བའི་དབང་ཕྱུག་གིས། རྣམ་
ཤེས་མིན་པ་རྣམ་ཤེས་ཀྱི།།ཉར་ལེན་མིན་པའི་ཕྱིར་ཡང་གྲུབ། །ཅེས་
གསུངས་པ་ཡིན་ནོ། ། དེ་ཡང་མི་ལུས་ཀྱི་ཤ་རུས་སོགས་ཀྱི་ཉེར་
ལེན་གྱི་རྒྱུ་ཕ་མའི་ཁུ་ཁྲག་སོགས་ཡིན་ནའང་། དེའི་རྒྱུད་ཀྱི་མིག་
སོགས་དབང་བོ་ལྔའི་ཉེར་ལེན་གྱི་རྒྱུ་ནི་དེ་དག་མིན་ཏེ། ནང་གི་
དབང་བོ་གཟུགས་ཅན་ལྔའི་ཉེར་ལེན་གྱི་རྒྱུ་ལ་དབང་བོ་རང་རང་གི་
རྫས་རྒྱུ་ཞིག་དགོས་པ་ལས་ཕྱི་ཡི་གཟུགས་གང་གིས་ཀྱང་དབང་པོའི་
ཉེར་ལེན་གྱི་རྒྱུ་བྱེད་པ་མི་སྲིད་པས་སོ། ། དེའི་ཕྱིར་ཤི་བའི་རོ་ལ་
མིག་སོགས་དབང་བོ་མེད་དོ། ། དེ་ལྟར་ན་གཟུགས་མེད་ཁམས་
ནས་འདོད་གཟུགས་གང་རུང་དུ་སྐྱེ་ན་དེའི་དབང་བོ་ལྔའི་ཉེར་ལེན་
གང་ཞེ་ན། རྣམ་འགྲེལ་ལས། ཚེ་འདི་ཉིད་ཀྱི་སྐྱེ་མཆེད་ལྔ། །
ལས་གཞན་བསྐྱེད་པའི་རྒྱུ་ཉིད་ཡིན། །ཞེས་སྔར་འདོད་གཟུགས་གང་
རུང་ནས་གཟུགས་མེད་དུ་སྐྱེ་ཁ་མ་ཚེ་དེ་ཉིད་ཀྱི་འཆི་ཁ་མའི་ནང་གི་
― 27

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གཟུགས་ཅན་དབང་བོ་ལྔ་ནི། ལུས་གཞན་ཕྱི་མའི་དབང་བོ་ལྔ་
བསྐྱེད་པའི་ཉེར་ལེན་དུ་གསུང་བ་ལྟར་རོ། ། གཞན་ཡང་། ལུས་
སེམས་ཀྱི་ཉེར་ལེན་གྱི་རྒྱུར་འདོད་པ་ནི་མི་འཐད་དེ། རང་གི་ཉེར་
འབྲས་སེམས་སུ་འགྱུར་བ་མེད་པར་སེམས་ཀྱི་ཉེར་ལེན་གྱི་རྒྱུར་མི་
རུང་བའི་ཕྱིར། དཔེར་ན། རྫ་བུམ་དུ་འགྱུར་པའི་འཇིམ་པ་མེད་
པར་རྫ་བུམ་རང་གྲུབ་ཏུ་མི་འགྱུར་བ་བཞིན་ནོ། ། འདུས་བྱས་
གང་ཡིན་ཀྱང་རང་གི་འབྲས་བུ་དེར་འགྱུར་བ་མེད་ན་འབྲས་བུ་དེ་ཡི་
ཉེར་ལེན་དུ་མི་རིགས་ཏེ། དཔེར་ན། བ་ལང་རང་གི་ངོ་བོ་མ་
འགྱུར་བར་བ་མིན་དུ་མི་འགྱུར་བ་བཞིན་ནོ། ། དེ་ལྟར་ཡང་སློབ་
དཔོན་གྱིས། ཉེར་ལེན་འགྱུར་བ་མེད་པ་ནི།།ཉེར་ལེན་ཅན་དག་
འགྱུར་བ་ནི། །བྱེད་པར་མི་ནུས་དཔེར་འཇིམ་པ། །འགྱུར་བ་མེད་
པར་བུམ་སོགས་བཞིན། །དངོས་གང་འགྱུར་བ་མེད་པ་ན། །དངོས་
གང་གང་ཞིག་རྣམ་འགྱུར་བ། །དེའི་དེའི་ཉེར་ལེན་མི་རིགས་ཏེ།
བ་ལང་བ་མིན་ལ་སོགས་བཞིན། །ལུས་དང་སེམས་ཀྱང་དེ་བཞིན་
ནོ། ། ཞེས་གསུངས་པ་ལྟར་རོ། །དེས་ན་ཕ་མ་གཅིག་ལས་སྐྱེས་
པའི་སྤུན་རྣམས་ལ་ཡང་རང་གི་ཚེ་རབས་སྔ་མ་གང་ལ་གོམས་པ་ཆེ་བ་
དེའི་དབང་གིས་ཡིད་ཀྱི་རྣམ་པར་ཤེས་པ་ལ་ཁྱད་པར་ཤིན་ཏུ་ཆེ་སྟེ།
སྤུན་དེ་དག་ལས་ཁ་ཅིག་རིག་པ་རྣོ་ལ། ཁ་ཅིག་རྟུལ་བོ་དང༌། ཁ་
ཅིག་རང་བཞིན་བཟང་ལ། ཁ་ཅིག་རང་བཞིན་ངན་པ་དང་། ཁ་
ཅིག་སྙིང་རྗེ་ཆེ་ལ། ཁ་ཅིག་ཞེ་སྡང་ཆེ་བ་དང་། ཁ་ཅིག་སྦྱིན་པ་
གཏོང་བ་ལ་དགའ་ཞིང་འགའ་ཞིག་རྐུ་ལ་དགའ་བ་སོགས་མཐོང་བའི་
ཕྱིར་དང་། ཕ་མ་དག་གིས་རྒྱུ་རྫས་སྤུན་རྣམས་ལ་ཆ་མཉམ་དུ་་
བགོས་ཀྱང་། རང་རང་གི་སྐྱེས་པ་སྔོན་གྱི་ལས་དབང་གིས། ཁ་
28

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
ཅིག་ཕྱུག་པོར་གྱུར་ཏེ། ཚེ་གང་བོར་བདེ་ཞིང་སྐྱིད་པར་འཚོ་བ་
དང་། ཁ་ཅིག་དབུལ་ཞིང་ཕོངས་པར་གྱུར་ཏེ། ཚེ་གང་བོར་སྡུག་
བསྔལ་གྱིས་མཐར་ཕྱིན་པའང་མཐོང་བའི་ཕྱིར་རོ། ། དེ་དག་གི་
ཁྱད་པར་རྣམས་རང་རང་གི་སྐྱེ་བ་སྔོན་མ་གང་ལ་གོམས་པ་ཆེ་བ་དང་།
གཙོ་བོ་ལས་དབང་གི་ཁྱད་པར་མིན་ན་དེ་ལྟར་གྱུར་པའི་རྒྱུ་མཚན་
གཞན་བཤད་རྒྱུ་མེད་པའི་ཕྱིར། ས་སྐྱ་པཎ་ཆེན་ཀུན་དགའ་རྒྱལ་
མཚན་གྱིས་ཀྱང་། རིག་པ་ནངས་པར་འཆི་ཡང་སློབས། ཚེས་
འདི་མཁས་པར་མ་གྱུར་ཀྱང་། །སྐྱེ་བ་ཕྱི་མར་བཅོལ་བ་ཡི། །ནོར་ལ་
རང་ཉིད་ལེན་དང་མཚུངས། །ཞེས་གསུངས་པ་ཡིན་ནོ། ། རྣམ་
འགྲེལ་ལས། རྟག་ཏུ་དེ་ཡི་རྗེས་འཇུག་ཕྱིར། །གང་ཞིང་ཡོད་པས་
ཕན་འདོགས་བྱེད། །དེ་རྒྱུ་དེ་ཕྱིར་བདུན་པ་དང་། །སྐྱེས་ཕྱིར་ཞེས་
ནི་བཤད་པ་ཡིན། །ཞེས་འབྲས་བུ་ནི་རང་གི་རྒྱུའི་རྗེས་སུ་འཇུག་ལ།
རྒྱུ་གང་ཞིག་ཡོད་པས་རང་གི་འབྲས་བུ་དེ་སྐྱེ་བ་ལ་ཕན་འདོགས་པར་
བྱེད་པ་དེ་ཡི་ཕྱིར། བཅོམ་ལྡན་འདས་ཀྱིས་ཀྱང་སཱ་ལུ་ལྗང་བའི་
མདོ་ལས། འདི་ཡོད་པས་ན་འདི་འབྱུང་ཞེས་རྒྱུ་མཚན་ཅན་གྱི་རྣམ་
དབྱེ་བདུན་པ་དང་། འདི་སྐྱེས་པའི་ཕྱིར་འདི་སྐྱེས་ཞེས་རྣམ་དབྱེ་
ལྔ་བ་འབྱུང་ཁུངས་ཀྱི་སྒྲས་བསྟན་པས་ན། ལུས་ནི་སེམས་ཀྱི་རྒྱུ་མ་
ཡིན་ཏེ། སེམས་ནི་ལུས་ཀྱི་རྗེས་སུ་མི་འགྲོ་བའི་ཕྱིར་དང་། ལུས་
ནི་སེམས་སྐྱེ་བ་ལ་ཕན་འདོགས་བྱེད་ཀྱང་མ་ཡིན་པའི་ཕྱིར། སློབ་
དཔོན་ཤཱཀྱ་བློས། ལོངས་སྤྱོད་ཆེན་པོ་ཉིད་དང་ནད་མེད་པ་དང་
ཡན་ལག་ཉིང་ལག་ལ་སོགས་པ་ཚང་བ་ནི་ལས་དགེ་བ་གཅིག་གི་་
འབྲས་བུ་སྣ་ཚོགས་པའོ། ། ནད་མང་བ་དང་དབུལ་བ་དང་ཡན་
ལག་དང་ཉིང་ལག་ལ་སོགས་པ་མ་ཚང་བ་ནི་ལས་མི་དགེ་བ་གཅིག་གི་
29

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འབྲས་བུ་སྣ་ཚོགས་པ་ཡིན་ནོ། ། ཞེས་དང། སྐྱེ་བ་འདི་ལ་་་་
གོམས་པ་མཐོང་བའི་ཕྱིར། ཤུགས་ཀྱི་འཇིག་རྟེན་སྔ་མར་གོམས་པ་
སྔོན་དུ་སོང་བ་ཅན་ཉིད་ཡིན་པར་གྱུར་པ་དེ་ལྟར་ན་སྐྱེ་བ་སྔ་མ་གྲུབ་
པ་ཡིན་ནོ། ། འཇིག་རྟེན་སྔ་མར་གོམས་པ་སྔོན་དུ་སོང་བ་ཅན་
མེད་ན་མི་རིགས་པ་དེའི་དབང་གིས་གོམས་པ་སྔོན་དུ་སོང་བ་ཅན་དུ་
གྲུབ་པ་ཡིན་ནོ། ། ཞེས་དང༌། སྔོན་སྐྱེ་བ་མང་བོར་སྤྲེའུར་གྱུར་
པ་ཞིག་ཕྱིས་མིར་སྐྱེས་ཏེ་འདོད་ཆགས་དང་བྲལ་བ་ན་ཡང་སྔོན་་་་
གོམས་པའི་དབང་གིས་བསོད་སྙོམས་ལ་སོགས་པར་རྒྱུ་བའི་དུས་ན་
མཆོང་ཞིང་འགྲོ་བ་ཞེས་བྱ་བ་ནི་ལུང་ཡིན་ནོ། ། ཞེས་དང༌། ཤི་
བའི་ལུས་ལ་སོགས་པ་ལ་དབང་བོ་ཡོད་པར་ཐལ་བར་འགྱུར་བའི་
ཕྱིར་སྔ་མ་བཞིན་དུ་སྐྱོན་དུ་འགྱུར་རོ། ། ཞེས་གསུངས་པ་ལྟར་
རོ། ། གཞན་ཡང་། སྐྱེ་བ་སྔ་མ་ཡོད་དེ། མི་ཁ་ཅིག་ཤི་ཁར་གྱི་
ཆ་ཤས་ཤིག་ལ་ནག་པོ་སོགས་ཀྱིས་རྟགས་བརྒྱབ་པ་ན། ཕྱིས་སུ་
ཁྱིམ་གཞན་དུ་སྐྱེས་པའི་བྱིས་པ་ཁ་ཅིག་ལུས་ལ་སྔར་གྱི་རྟགས་དེ་མ་
ནོར་བར་ཡོད་པ་མངོན་སུམ་དུ་མཐོང་བའི་ཕྱིར། ཡང་འགའ་ཞིག་
ལ་ཚིགས་བཅད་གཅིག་ལན་བརྒྱར་བཟླས་སུ་བཅུག་ཀྱང་ལོབ་པར་མི་
འགྱུར་ལ། འགའ་ཞིག་གིས་འགོ་སྨོས་པ་ཙམ་གྱིས་ཤེས་པར་འགྱུར་
པ་ཡང་གོམས་མེད་ཀྱི་དབང་གིས་ཡིན་པའི་ཕྱིར། དེ་ལྟར་མི་ཚེ་
འདིའི་སྟེང་གི་དབུལ་ཕྱུག་དང་མཁས་བླུན་བདེ་སྡུག་སོགས་ནི་ཕྲལ་གྱི་
རྐྱེན་ལའང་ཅུང་ཟད་ལྟོས་མོད། དེ་ལྟར་གྱུར་པའི་རྒྱུའི་གཙོ་བོ་ནི་
ཚེ་རབས་སྔ་མ་རྣམས་སུ་གང་ལ་གོམས་ཆེ་བ་དང་། བསོད་ནམས་
དང་བསོད་ནམས་མ་ཡིན་པའི་ལས་བཟང་ངན་གྱི་བག་ཆགས་ཀྱི་
གཟུགས་བརྙན་ལྟ་བུ་དེ་དག་མི་ཚེ་འདིའི་སྟེང་དུ་ཤར་བ་ཡིན་ནོ། །
30

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
དེ་ལ་ཕྱི་རོལ་མཛེས་པ་དག་ན་རེ། བློ་ནི་ལུས་ལ་བརྟེན་པའི་ཕྱིར། །
གོམས་པས་གྲུབ་པ་མེད་ཅེས་ན། །ཞེས་མི་ཡི་སེམས་ནི་མི་ཡི་ལུས་ལ་
བརྟེན་ནས་གནས་པ་ཡིན་པས་ན། ལུས་འཇིག་པ་ན་སེམས་ཀྱང་
མེད་དགོས་པའི་ཕྱིར། དེས་ན་སྐྱེ་བ་སྔ་མ་མེད་པས་སྐྱེས་པ་སྔོན་ལ་
རིག་པའི་གནས་སོགས་ལ་གོམས་པ་ག་ལ་ཡོད་ཅེས་ཟེར་རོ། །
དེའི་ལན་དུ་རིགས་པའི་དབང་ཕྱུག་གིས། །སྐྱེ་བ་ཡོངས་སུ་ལེན་པ་
ན། །འབྱུང་རྔུབ་དབང་པོ་བློ་དག་ནི། རང་གི་རིགས་ལ་བལྟོས་
མེད་ཅན། ལུས་ཉིད་འབའ་ཞིག་ལས་སྐྱེས་མིན། །ཧ་ཅང་ཐལ་
ཕྱིར། ཞེས་གསུངས། དོན་ནི་སེམས་ཅན་གང་ཞིག་མིའི་སྐྱེས་པ་
བླངས་ཏེ་ཕྱི་རོལ་ཏུ་བཙས་པ་ན། བྱིས་པ་དེས་དབུགས་འབྱུང་རྔུབ་
བྱེད་པ་དང་། མིག་རྣའི་དབང་བོ་གསལ་བ་དང། ཡིད་ཀྱི་རྣམ་
པར་ཤེས་པས་བཟའ་བཏུང་སོགས་ཤེས་པ་ནི་རང་གི་རྫས་རྒྱུན་རིགས་
འདྲ་སྔ་མའི་རྒྱུ་དབང་བོ་དང་རྣམ་ཤེས་སོགས་རང་གི་ཉེར་ལེན་གྱི་རྒྱུ་
ལ་བརྟེན་ནས་གྲུབ་པ་ཡིན་གྱི། དེ་ལྟར་མ་ཡིན་པར་ས་སོགས་་་་
འབྱུང་བ་འབའ་ཞིག་ལས་དབང་བོ་དང་ཡིད་ཀྱི་རྣམ་པར་ཤེས་པ་
དང་ལྡན་པའི་སེམས་ཅན་སྐྱེས་པར་འདོད་ན་ཧ་ཅང་ཐལ་ཏེ། ས་
རྡོ་ཆུ་ཤིང་དག་ལ་ཡང་དབང་བོ་ལྔ་དང་རྣམ་པར་ཤེས་པ་དྲུག་སོགས་
འབྱུང་བར་འགྱུར་རོ། ། གཞན་དུ་ན་འབྱུང་བ་ས་ཆུ་མེ་རླུང་་་
ཐམས་ཅད་སེམས་ལྡན་དང་སེམས་ཅན་དུ་ཐལ་ལོ ། བཙས་མ་
ཐག་པའི་བྱིས་པའི་དབང་བོ་དང་སེམས་སོགས་རང་གི་རིགས་འདྲ་སྔ་
མའི་ཉེར་ལེན་གྱི་རྒྱུ་ལ་ལྟོས་པ་མེད་པར་འབྱུང་བ་འབའ་ཞིག་ལས་
དབང་བོ་དང་རྣམ་ཤེས་སོགས་སྐྱེས་པ་ཡིན་ན། དེ་ལྟར་ཐལ་བར་
ཡང་འགྱུར་ཏེ། །གང་དུ་དྲོད་གཤེར་ལ་སོགས་པ། །སྐྱེ་བོ་སྐྱེ་བར་མི་
31

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འགྱུར་བའི། །ས་ཕྱོགས་ཆ་དེ་འགའ་ཡང་མེད། །དེ་ཕྱིར་ཐམས་ཅད་
ས་བོན་བདག། དེ་ཕྱིར་དབང་སོགས་རང་རིགས་གསལ། །བལྟོས་
མེད་པར་ནི་འབྱུང་ཡིན་ན། །ཅི་ལྟར་ཅིས་ནི་ཡོངས་འགྱུར་བཞིན། །
ཀུན་འགྱུར་ཁྱད་པར་མེད་ཕྱིར་རོ། ། ཞེས་གསུངས་སོ། ། དོན་
ནི་ཕྱོགས་སྔ་ཁྱོད་ལྟར་ན། གང་དུ་དྲོད་གཤེར་སྐྱེས་ལ་སོགས་པ་
སེམས་ཅན་སྐྱེ་བར་མི་འགྱུར་བའི་ས་ཕྱོགས་ཀྱི་ཆ་དེ་འགའ་ཡང་མེད་
པས། ས་ལ་སོགས་པའི་འབྱུང་བ་ཐམས་ཅད་སྲོག་ཆགས་ཀྱི་ས་བོན་
གྱི་བདག་ཉིད་དུ་འགྱུར་རོ། ། དེའི་ཕྱིར་དབང་བོ་ལྔ་དང་རྣམ་
པར་ཤེས་པ་དྲུག་སོགས་རང་གི་ཉེར་ལེན་གྱི་རྒྱུ་རྫས་རྒྱུན་རིགས་འདྲ་
སྔ་མའི་ཉེར་ལེན་གྱི་རྒྱུ་དབང་བོ་དང་བློ་ལ་བལྟོས་པ་མེད་པར་འབྱུང་
བའི་ཆ་འགའ་ཞིག་དབང་བོ་སོགས་སུ་གྱུར་པ་ཡིན་ན། ཇི་ལྟར་
འབྱུང་བའི་ཆ་འགའ་ཞིག་སེམས་ཅན་དུ་འགྱུར་ལ། འགའ་ཞིག་
སེམས་ཅན་དུ་འགྱུར་མི་ནུས་པའི་རྒྱུ་མཚན་མེད་པའི་ཕྱིར་ཞེས་་་་་
པའོ། ། ཡང་གསུངས་པ། དབང་རྣམས་རེ་རེ་ལ་གནོད་ན། །
ཡིད་བློ་ལ་གནོད་ཡོད་མ་ཡིན། །འདི་འགྱུར་ན་ནི་དེ་དག་ཀྱང་། །
འགྱུར་པ་དག་ཏུ་མཐོང་བ་ཡིན། །དེས་ན་ལུས་ཡིད་བློ་ལ་བརྟེན། །
དེ་ཕྱིར་བློ་གནས་པ་ཡི་རྟེན།།།བློ་ཉིད་ལ་ནི་བརྟེན་པ་འགའ། །
དབང་བོ་རྣམས་ཀྱི་རྒྱུ་ཡིན་པས། །དེ་ཕྱིར་བློ་ལས་དབང་བོ་ཡིན། །
དེ་འདྲའི་ཕན་བྱེད་ཡོད་གྱུར་ན། །ཕྱིས་ཀྱང་དེ་འདྲར་འགྱུར་བ་་་
ཡིན། །ཞེས་མིག་སོགས་དབང་བོ་རྣམས་ལས་རེ་རེ་གཉིས་རེ་ཙམ་ལ་
འགལ་རྐྱེན་གཞན་གྱིས་གནོད་པར་གྱུར་ནའང་། ཡིད་ཀྱི་རྣམ་པར་
ཤེས་པ་ལ་གནོད་པ་མེད་པའི་ཕྱིར་དང་། ཡིད་ཀྱི་རྣམ་པར་ཤེས་པ་
ལ་རྐྱེན་གཞན་གྱིས་གནོད་པར་གྱུར་ན་ནི། མིག་རྣའི་དབང་བོ་
32

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
སོགས་འགྱུར་བར་མཐོང་བས་ན། དབང་བོ་གཟུགས་ཅན་ལྔ་དང་
ལུས་ནི་ཡིད་ཀྱི་རྣམ་པར་ཤེས་པ་ལ་བརྟེན་པ་ཡིན་གྱི། ཡིད་ཀྱི་རྣམ་
པར་ཤེས་པ་ནི་དེ་དག་ལ་བརྟེན་པ་མ་ཡིན་ནོ། ། དེའི་ཕྱིར་ལུས་ནི་
རྩིག་པ་ལྟ་བུ་དང་། ཡིད་ཀྱི་རྣམ་པར་ཤེས་པ་ནི་དེ་ལ་བརྟེན་པའི་རི་
མོ་ལྟ་བུ་མ་ཡིན་ནོ། ། མཛོད་ལས། དྲུག་པའི་རྟེན་ནི་རབ་སྒྲུབ་
ཕྱིར། །ཁམས་ནི་བཅོ་བརྒྱད་དག་ཏུ་འདོད། །ཞེས་གསུངས་པ་ལྟར།
ཡིད་དབང་ལ་བརྟེན་པའི་ཡིད་ཀྱི་རྣམ་པར་ཤེས་པ་འགའ་ཞིག་ནི།
གཟུགས་མེད་ནས་འདོད་གཟུགས་སུ་སྐྱེས་པ་རྣམས་ཀྱི་དབང་བོ་ལྔའི་
ལྷན་ཅིག་བྱེད་རྐྱེན་ཡིན་པས། སེམས་ལས་དབང་བོ་གཟུགས་ཅན་
རྣམས་སྐྱེས་པ་ཡིན་ནོ། ། སྐྱེ་བ་སྔོན་མ་འཆི་ཁ་མའི་རྒྱུད་ཀྱི་ཡིད་ཀྱི་
རྣམ་པར་ཤེས་པ་དེ། རང་གི་རིགས་འདྲ་ཕྱི་མའི་ཡིད་ཀྱི་རྣམ་ཤེས་
ཀྱི་ཉེར་ལེན་གྱི་རྒྱུ་ཡིན་པས་ན། སྐྱེ་བ་ཕྱི་མ་རྣམས་སུ་ཡང་དེ་དང་
འདྲ་བར་སྐྱེ་བ་གཅིག་ནས་གཅིག་ཏུ་བརྒྱུད་པའི་ཚེ་རབས་སྔ་མ་སྔ་
མའི་ཡིད་ཀྱི་རྣམ་པར་ཤེས་པ་དེ་དང་དེ། སྐྱེ་བ་ཕྱི་མ་ཕྱི་མའི་ཡིད་ཀྱི་
རྣམ་པར་ཤེས་པའི་ཉེར་ལེན་གྱི་རྒྱུར་འགྱུར་བར་གསུངས་སོ། །
དེ་ཡང་ཡིན་ཏེ། སྐད་ཅིག་སྔ་མ་སྔ་མ་ནི། །སྐད་ཅིག་རེ་རེ་སྔོན་
མེད་དེ། །རྒྱུ་ཡིན་དེ་ཡི་ཕྱིར་ན་རྒྱུ། ། ཐམས་ཅད་ཚེ་ན་མཐོང་བ་་
ཉིད། ། ཅེས་སྔར་སྐྱེ་བ་ལེན་པའི་དུས་སུ་དབང་བོ་དང་ཡིད་ཀྱི་
རྣམ་པར་ཤེས་པ་སྐད་ཅིག་སྔ་མ་སྔ་མ་དེ་དག སྔོན་མེད་པའི་ཚེ་
རབས་ཕྱི་མ་ཕྱི་མའི་དབང་བོ་དང་རྣམ་ཤེས་སོགས་གྱི་ཉེར་ལེན་གྱི་རྒྱུ་
ཡིན་པ་དེ་ཡི་ཕྱིར་ན། དབང་བོ་རྣམས་དང་ཡིད་ཀྱི་རྣམ་པར་ཤེས་
པ་སྐད་ཅིག་སྔ་མ་སྔ་མ་ཕྱི་མ་ཕྱི་མའི་ཉེར་ལེན་དུ་ཚེ་རབས་ཅད་ཀྱི་ཚེ་
ན་མཐོང་བར་འགྱུར་ཞེས་གསུངས་པ་ཡིན་ནོ། ། ཡང་ཆད་པར་
33

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སྨྲ་བ་ལ་ལ་ན་རེ། དངོས་པོ་རྣམས་ནི་རྒྱུ་ལས་མ་སྐྱེ་བར་རང་བྱུང་དུ་
གྲུབ་པ་ཡིན་ཏེ། དཔེར་ན། སྲན་མ་རིལ་བོ་དང༌། ཚེར་མའི་རྩེ་
མོ་རྣོ་བ་ལ་སོགས་པ་བཞིན་ཞེས་ཟེར་རོ། ། དེ་དག་ལ་རྒྱུ་མེད་པར་
བཤད་པ་མི་འཐད་དེ། དེ་དག་ཏུ་འགྱུར་ངེས་ཀྱི་རྒྱུ་ས་བོན་སོགས་
དང་། དེ་དག་སྐྱེས་པ་ལ་ཕན་འདོགས་བྱེད་ཀྱི་ལྷན་ཅིག་བྱེད་པའི་
རྐྱེན་སོགས་ཡོད་པའི་ཕྱིར། དེ་ལྟར་ཡང་རིགས་པའི་དབང་ཕྱུག་
གིས། །ཇི་ལྟར་ཚེར་མ་ལ་སོགས་ཀྱི། །རྣོ་བ་ཉིད་སོགས་རྒྱུ་མེད་པ། །
དེ་ལྟར་འདི་དག་རྒྱུ་མེད་པར། །ཞེས་ནི་ཁ་ཅིག་རབ་ཏུ་བརྗོད། །
ཅེས་ཕྱོགས་སྔ་མའི་འདོད་པ་བརྗོད་ནས་དེ་དག་དགག་པ་ནི། གང་
ཡོད་ཉིད་ན་གང་སྐྱེའ མ། །གང་འགྱུར་ན་ཡང་རྣམ་འགྱུར་བ། །དེ་ནི་
དེ་རྒྱུར་རབ་ཏུ་འདོད། །དེ་ནི་དེ་རྣམས་ལ་ཡང་ཡོད། །ཅེས་དངོས་
པོ་གང་ཞིག་ཆོས་དེ་ལ་ཕན་འདོགས་བྱེད་དུ་ཡོད་ན། འབྲས་བུ་
གང་ཞིག་སྐྱེ་བའམ། ཆོས་གང་ཞིག་འགྱུར་ན་དངོས་བོ་དེ་ཡཡང་
འགྱུར་བར་གྱུར་ན། དངོས་པོ་དེ་ཆོས་དེ་ཡི་རྒྱུར་མཁས་པ་རྣམས་
ཀྱིས་འདོད། དེ་ལྟ་བུའི་རྒྱུ་ནི་ཚེར་མ་རྣོ་བ་དང་། རྨ་བྱའི་
མདོངས་ཀྱི་རི་མོ་སོགས་ལའང་ཡོད་པའི་ཕྱིར། ཞེས་གསུངས་པ་
ཡིན་ནོ། ། ཇི་སྐད་གསུང་པ་ལྟར་ཡིན་ཏེ། གཞན་དུ་ན་གཡག་
གི་རྭ་རྩེ་རྣོ་བ་དང་། རྟའི་རྔ་མ་རིང་བ་སོགས་ཀྱང་རྒྱུ་ལ་མ་ལྟོས་
པར་ངོ་བོ་ཉིད་ཀྱིས་རང་གྲུབ་ཡིན་པར་ཐལ་ལོ། །སློབ་དཔོན་ཟླ་བ་
གྲགས་པས། གལ་ཏེ་རྒྱུ་མེད་ཁོ་ནར་སྐྱེ་བར་ལྟ་ཞིག་འགྱུར་ན་ནི།
དེ་ཚེ་མཐའ་དག་རྟག་ཏུ་ཐམས་ཅད་ལས་ཀྱང་སྐྱེ་འགྱུར་ཞིང་། །
འབྲས་འབྱུང་ཆེད་དུ་འཇིག་རྟེན་འདི་ཡིས་ས་བོན་ལ་སོགས་ནི། །
བརྒྱ་ཕྲག་དག་གི་སྒོ་ནས་སྡུད་པར་བྱེད་པར་ཡང་མི་འགྱུར། །གལ་ཏེ་
·34 --

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
འགྲོ་བ་རྒྱུ་ཡིས་སྟོང་བར་གྱུར་ན་ནམ་མཁའ་ཡི། །ཨུད་པ་ལ་ཡི་དྲི་
མདོག་ཇི་བཞིན་གཟུང་དུ་མེད་ཉིད་ན། །ཤིན་ཏུ་ཆེས་བཀྲའི་འཇིག་
རྟེན་འཛིན་དེའང་ཡིན་ཏེ་ཕྱིར། །རང་གི་བློ་བཞིན་འཇིག་རྟེན་རྒྱུ་
ལས་ཡིན་པར་ཤེས་པར་གྱིས། །འབྱུང་བ་དེ་དག་བདག་ཉིད་གང་
ཞིག་གིས་ནི་ཁྱོད་ཀྱི་བློའི། །ཡུལ་དུ་གྱུར་པ་དེ་ཡི་བདག་ཉིད་ཅན་ནི་
མ་ཡིན་ནོ། །གང་ལ་ཡིད་ཀྱི་མིན་པ་འཐུག་པ་འདི་ཉིད་དུ་ཡོད་པ། །
དེས་ནི་ཇི་ལྟར་འཇིག་རྟེན་ཕ་རོལ་ཡང་དག་རྟོགས་པར་འགྱུར། །
འཇིག་རྟེན་ཕ་རོལ་འགོག་པར་བྱེད་པའི་དུས་སུ་བདག་ཉིད་ནི། །
ཤེས་བྱའི་རང་བཞིན་ཕྱིན་ཅི་ལོག་ཏུ་ལྟ་བར་རྟོགས་བྱས་ཏེ། །དེ་ཡི་ལྟ་
བའི་རྣམ་པའི་རྟེན་མཚུངས་ལུས་དང་ལྡན་ཉིད་ཕྱིར། །གང་ཚེ་་་་་
འབྱུང་བའི་བདག་ཉིད་ཡོད་ཉིད་ཁས་ལེན་དེ་ཚེ་བཞིན། །འབྱུང་བ་
དེ་དག་ཇི་ལྟར་ཡོད་མིན་དེ་ལྟར་བཤད་ཟིན་ཏེ། ཞེས་གསུངས་
སོ། ། དོན་ནི། འཇིག་རྟེན་རྒྱང་འཕེན་པ་དག་ན་རེ། དངོས་
པོ་རྣམས་ནི་རྒྱུ་མེད་ལས་སྐྱེ་བ་ཡིན་ཏེ། དཔེར་ན། པདྨ་ལ་སོགས་
པའི་མེ་ཏོག་རྣམས་ཀྱི་མདོག་དབྱིབས་དང་། རྨ་བྱའི་མདོངས་ཀྱི་རི་
མོ་ལ་སོགས་པ་ལྟ་བུའོ། ། ཞེས་ཟེར་བ་ནི་མི་འཐད་དེ། གལ་ཏེ་
དངོས་པོ་ཐམས་ཅད་རྒྱུ་མེད་པ་ཁོ་ནས་སྐྱེ་བར་ལྟ་ཞིག་འགྱུར་ན་ནི།
དེ་ཚེ་དངོས་པོ་མཐའ་དག་དུས་ལ་ལྟོས་པ་མེད་པར་རྟག་ཏུ་འབྲེལ་བ་
མེད་པ་ཐམས་ཅད་ལས་ཀྱང་སྐྱེས་པར་འགྱུར་ཞིང་། སྟོན་ཐོག་ལོ་
འབྲས་འབྱུང་བའི་ཆེད་དུ་འཇིག་རྟེན་འདི་ཡི་ས་བོན་ལ་སོགས་པ་
དཔྱིད་དུས་སུ་ཞིང་དུ་བཏབ་སྟེ། སོ་ནམ་གྱི་ཐབས་བརྒྱ་ཕྲག་དག་
གི་སྒོ་ནས་སྟོན་དུས་འབྲུ་རིགས་དེ་དག་སྡུད་པར་བྱེད་པར་ཡང་མི་
འགྱུར་རོ། ། གལ་ཏེ་འགྲོ་བ་འདི་རྣམས་རང་རང་སྐྱེད་པའི་རྒྱུ་
35

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ
ཡིས་སྟོང་བར་གྱུར་ན། མི་ལ་སོགས་པའི་འགྲོ་བ་རྣམས་ནམ་མཁའི་
ཨུད་པ་ལའི་དྲི་མདོག་ཅི་ལྟ་བ་བཞིན་གཟུང་དུ་མེད་པ་ཉིད་དུ་འགྱུར་
ན། སེམས་ཅན་དག་ནི་ཤིན་ཏུ་ཆེས་བཀྲ་བའི་འཇིག་རྟེན་འཛིན་པ་
ཡིན་པས་སོ། ། དེའི་ཕྱིར་རང་གི་མིག་ཤེས་གཟུགས་ལས་སྐྱེ་བ་དེ་
བཞིན་དུ་འཇིག་རྟེན་མཐའ་དག་རང་རང་གི་རྒྱུ་ལས་སྐྱེ་བ་ཡིན་པར་
ཤེས་པར་གྱིས་ལ། ས་ལ་སོགས་པའི་འབྱུང་བ་དེ་དག་སློབ་དཔོན་
ངན་པའི་བདག་ཉིད་ཅན་གང་ཞིག་གིས་ཁྱོད་ཀྱི་བསམ་པའི་ངོར་
བཞག་པ་ལྟར་དུ། འབྱུང་བ་རྣམས་ནི་སེམས་དེ་ཡི་བདག་ཉིད་ཅན་
དུ་ཡོད་པ་མ་ཡིན་ནོ། ། སྐྱེ་བོ་གང་ལ་འཇིག་རྟེན་ཕ་རོལ་སྒྲིབ་པའི་
ཡིད་ཀྱི་མུན་པ་མ་རིག་པ་འཐུག་པོ་ཡོད་པ་དེས་ནི། ཇི་ལྟར་འཇིག་
རྟེན་ཕ་རོལ་ཡོད་མེད་ཡང་དག་པར་རྟོགས་པར་འགྱུར། འཇིག་
རྟེན་ཕ་རོལ་འགོག་པར་བྱེད་པའི་དུས་སུ་རྒྱང་འཕེན་པ་བདག་ཉིད་
ཀྱིས་ནི། ཤེས་བྱའི་གནས་ཚུལ་གྱི་རང་བཞིན་ཕྱིན་ཅི་ལོག་ཏུ་ལྟ་
བར་རྟོགས་པར་བྱ་སྟེ། རྒྱང་འཕེན་ཁྱོད་ནི་འཇིག་རྟེན་ཕ་རོལ་མེད་
ཅེས་ལོག་པར་ལྟ་བའི་རྣམ་པའི་རྟེན་དུ་མཚུངས་པའི་ལུས་དང་ལྡན་
པ་ཉིད་ཡིན་པའི་ཕྱིར། རྒྱང་ཕན་གྱིས་གང་གི་ཚེ་འབྱུང་བའི་བདག་
ཉིད་ཅན་གྱི་སེམས་ཡོད་པ་ཉིད་དུ་ཁས་ལེན་པ་དེ་ཚེ་ཡང་ལོག་ལྟའི་
ལུས་ཁོག་དང་ལྡན་པར་ཤེས་པར་བྱ་ཞེས་པའོ། ། ཡང་ཚུ་རོལ་
མཛེས་པ་བ་ཁ་ཅིག་ན་རེ། མི་རྣམས་ཀྱི་སྐྱེ་བ་ཕྱི་མ་མེད་པས། སྐྱེ་
བ་ཕྱི་མར་འཇུག་པའི་བར་སྲིད་པ་ཡང་མེད་དོ། ། དེ་མེད་པའི་རྒྱུ་
མཚན་གང་ཞེ་ན། ཁོ་བོ་སོགས་སེམས་ཅན་གྱིས་མ་མཐོང་བའི་ཕྱིར་
ཞེས་ཟེར་རོ། ། འདི་ནི་རང་དགར་སྐྱེ་བ་སྔ་ཕྱི་མེད་པར་འདོད་
ཀྱང་མེད་པའི་རྒྱུ་མཚན་བཤད་རྒྱུས་འཕོང་ནས་སྨྲས་པ་སྟེ། སྐྱེ་བ་
36

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
སྔ་ཕྱི་དང་བར་དོ་བ་མེད་པའི་རྒྱུ་མཚན་དུ་ཁོ་བོས་མ་མཐོང་བ་སྨྲ་ན།
འཇིག་རྟེན་གྱི་ཁམས་ན་ཁྱེད་ཅག་གིས་མ་མཐོང་བའི་ཤེས་བྱ་མཐའ་
ཡས་པ་ཡོད་པས་དེ་ཐམས་ཅད་མེད་པར་སྨྲ་འམ་ཅི། དེ་ལྟར་ཡང་
འདོད་ན་སྤྱི་ལོ༡༩༨༠ལོའི་ཕན་ཆད་ཀྱི་རྒྱལ་རབས་དང་མི་རབས་
ཐམས་ཅད་དང་། ད་ནས་ལོ་བརྒྱ་ཕན་ཆད་དུ་སྐྱེ་བའི་མི་ཟོག་་་
ལོངས་སྤྱོད་ཐམས་ཅད་མེད་པར་ཁས་ལོངས་ཤིག་དང་། ད་ལྟའི་
འཇིག་རྟེན་ཁམས་ཀྱི་མི་སུས་ཀྱང་མ་མཐོང་ཞིང་མི་མཐོང་བས་སོ། །
གཞན་ཡང་། ཁྱེད་ཅག་གི་ཕ་མའི་རབས་དྲུག་བདུན་ཡན་ཆད་་
དང་། ཁྱེད་ཅག་གི་མི་རྒྱུད་ཚ་བོ་ཡང་ཚ་སུམ་ཚ་སོགས་མཐོང་སྲིད་
པ་ལས། དྲུག་ཚ་བདུན་ཚ་སོགས་ཀྱང་མེད་པར་ཁས་ལོངས་ཤིག་
དང་མ་མཐོང་བའི་ཕྱིར་རོ། ། དོན་འདི་ཐུགས་ལ་བཞག་ནས་
སློབ་དཔོན་གྱིས། མ་མཐོང་ཕྱིར་ན་མེད་པ་མིན། །ཞེས་གསུངས་
པ་ཡིན་ནོ། ། བར་སྲིད་པ་ནི་མངོན་པར་ཤེས་པ་ལྔའི་ནང་གི་ལྷའི་
མིག་གི་མངོན་ཤེས་དང་། འགྲོ་བ་གང་དུ་སྐྱེ་བར་འགྱུར་བའི་བར་
སྲིད་པ་རང་རང་རིགས་མཐུན་པ་རྣམས་ཀྱིས་མཐོང་གི མི་རང་
བཞིན་པ་རྣམས་ཀྱི་མིག་གིས་མི་མཐོང་ངོ། ། དེ་ལྟར་ཡང་མངོན་
པ་མཛོད་ལས། རིགས་མཐུན་ལྷ་མིག་དག་པས་མཐོང་། །ལས་ཀྱི་
རྫུ་འཕྲུལ་ཤར་དང་ལྡན། །དབང་བོ་ཀུན་ཚང་ཐོགས་མེད་ལྡན། །
ཞེས་གསུངས་པ་ལྟར་རོ། ། ཡང་ཁོ་ན་རེ། ཚེ་འདི་ནས་འཕོས་
ཏེ་བར་སྲིད་པ་སྐྱེ་བ་ཕྱི་མར་འགྲོ་བ་དང། ཚེ་རབས་སྔ་མ་ནས་སྐྱེ་བ་
འདིའི་སྐྱེ་སྲིད་དུ་འཇུག་པའི་སྲིད་པ་མ་མཐོང་བས། བར་དོ་བ་
མངལ་གྱི་གནས་སུ་སྐྱེ་བ་ལེན་པ་མེད་དོ་ཞེས་ཟེར་བ་ལ། སློབ་་
དཔོན་གྱིས། གལ་ཏེ་འགྲོ་འོང་མ་མཐོང་ན། །དབང་པོ་མི་གསལ་
— 37 -

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཕྱིར་མ་མཐོང་། །དཔེར་ན་མིག་མི་གསལ་བ་ཡིས། །དུ་བ་ཆུང་ངུ་མི་
མཐོང་བཞིན། །ཞེས་གསུངས་སོ། ། དོན་ནི། ཚུ་རོལ་མཛེས་པ་
བ་ཁྱོད་ཀྱིས་བར་སྲིད་པ་མི་མཐོང་བ་ནི། ཁྱོད་ཀྱི་མིག་གི་དབང་བོ་
མི་གསལ་བས་མ་མཐོང་བ་ཡིན་གྱི། བར་སྲིད་པ་གཏན་ནས་མེད་
པས་མ་མཐོང་བ་མིན་ཏེ། དཔེར་ན། མིག་གི་དབང་བོ་མི་གསལ་
བ་དག་གིས་དུ་བ་ཕྲ་མོ་མི་མཐོང་ཡང་། དེ་དག་གི་མིག་གིས་མ་
མཐོང་བས་དུ་བ་ཆུང་ངུ་མེད་པར་མི་འགྲོ་བ་བཞིན་ནོ། ། ཞེས་
པའོ། ། བར་སྲིད་པ་ནི་སུ་གང་གིས་ཀྱང་མ་མཐོང་བ་མིན་ཏེ།
རིགས་མཐུན་ལྷ་མིག་དག་པས་མཐོང་། ཞེས་བཤད་ཟིན་པའི་ཕྱིར་
རོ། ། ཡང་ཁོ་ན་རེ། མི་ཕལ་བས་སྲིད་པ་བར་མའི་ལུས་་་་་
གཟུགས་མི་མཐོང་ན་ཡང་། དེའི་ལུས་གཟུགས་ཅན་ཡིན་ན་མི་ལུས་
དང་རྩིག་པ་སོགས་ལ་ཐོགས་ཆོག་པ་ལ། སུ་ལ་ཡང་མི་ཐོགས་པའི་
ཕྱིར་ཟེར་བ་ལ། སློབ་དཔོན་གྱིས། ལུས་ཅན་ཡིན་ཡང་ཕྲ་བའི་
ཕྱིར། །འགའ་ཞིག་ལ་ལར་ཐོགས་མེད་དེ། །ཆུ་བཞིན་གསེར་ལ་་
དངུལ་ཆུ་བཞིན། །མ་མཐོང་ཕྱིར་ན་མེད་པ་མིན། །ཞེས་གསུངས་
སོ། ། དོན་ནི། བར་སྲིད་པའི་ལུས་དེ་གཟུགས་ཅན་ཡིན་ན་ཡང།
བར་དོ་བའི་རླུང་ལུས་དེ་ཤིན་ཏུ་ཕྲ་བའི་ཕྱིར་ན། སེམས་ཅན་་་་
འགའ་ཞིག་གི་ལུས་དང་རྩིག་པ་སོགས་གཟུགས་ཅན་ལ་ལར་ཐོགས་པ་
མེད་དེ། དཔེར་ན། རྫ་སོ་མ་བཏང་བ་ལ་ཆུ་ཡི་མི་ཐོགས་པ་དང་།
གསེར་ལ་དངུལ་ཆུ་མི་ཐོགས་པ་བཞིན་ནོ། ། ཞེས་གསུངས་ས་་་་་
པའོ། ། ཡང་ཀླ་ཀློ་ཁ་ཅིག་ན་རེ། མི་ཡི་སྐྱེ་བ་སྔ་ཕྱི་ནི་མེད་ཀྱང་།
མངལ་དུ་བྱིས་པ་དག་གི་གྲུབ་ཚུལ་ནི། ཕའི་ས་བོན་ལས་བྱུང་བའི་
སྲིན་བུ་ལ་ལ་མངལ་གྱི་བྱིས་པ་དེར་འགྱུར་པ་ཡིན་ནོ་ཞེས་ཟེར་རོ། །
38

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
གནས་མ་ཡིན་པའི་དོགས་པ་འདི་འདྲ་ནི་སྔོན་གྱི་ཕྱི་ནང་གི་གྲུབ་
མཐའ་སྨྲ་བ་དང་མཁས་པ་སུ་ལའང་མ་བྱུང་ངོ། ། དེ་ལ་འདི་འདྲི་
བར་བྱ་སྟེ། ས་བོན་ན་གནས་པའི་སྲིན་བུ་དེ་ཡི་ལུས་མ་འགྱུར་བར་
མིར་གྱུར་པ་ཡིན་ནམ། ལུས་འགྱུར་ཞིང་བརྗེས་ནས་མིར་གྱུར་བ་
ཡིན། དང་བོ་ལྟར་ན། སྲིན་བུ་དེ་ཡི་ལུས་མ་དོར་བར་སྲིན་བུ་དེ་
ག་རང་བྱིས་པ་དེར་འགྱུར་དགོས་པས། སྲིན་བུ་དེ་དང་བྱིས་པ་དེ་
གཉིས་ཚེ་གཅིག་གིས་བསྡུས་པ་དང་། ལུས་རྟེན་གཅིག་གིས་བསྡུས་
པ་ཞིག་ཡིན་པར་འགྱུར་དགོས་ན། དེ་ནི་མི་འཐད་དེ། མི་ནི་བདེ་
འགྲོ་བ་ཡིན་ལ། སྲིན་བུ་དེ་ནི་ཕའི་དྲོད་གཤེར་ལས་སྐྱེ་བའི་དུད་
འགྲོ་ཡིན་པའི་ཕྱིར། གཞན་དུ་ན། བྱིས་པ་དེ་མའི་མངལ་དུ་ཉིང་
མཚམས་མ་སྦྱར་བའི་སྔོན་དུའང་ཡོད་པར་ཐལ། ཕའི་ས་བོན་ལ་
གནས་པའི་སྲིན་བུ་དེ་སྔོན་ནས་ཕའི་ལུས་ན་ཡོད་པ་གང་ཞིག་སྲིན་བུ་
དེ་དང་བྱིས་པ་དེ་གཉིས་ཀྱི་སྲོག་གི་དབང་བོ་གཅིག་དང་། ལུས་
རྟེན་གཉིས་ཀ་ཡང་གཅིག་ཡིན་པའི་ཕྱིར། སྲིན་བུ་དེ་ཉིད་ཀྱི་ངོ་བོ་
མ་འགྱུར་བར་ཇེ་ཆེར་གྱུར་པའི་ཚེ་སྲིན་བུ་དེ་ཉིད་མི་ཡིན་པར་ཐལ།
སྲིན་བུ་དེ་ཡི་ངོ་བོ་མ་འགྱུར་བར་མིར་གྱུར་པའི་ཕྱིར། སྤྱིར་ཡང་
འཇིག་རྟེན་གྱི་ས་བོན་ཐམས་ཅད་ཀྱི་ངོ་བོ་མ་གྱུར་པར་འབྲས་བུ་དེར་
གྱུར་པ་ཞིག་མེད་དེ། དཔེར་ན། འབྲུ་རིགས་རྣམས་ཀྱི་ས་བོན་
དང་ལ་ཕུག་སོགས་ཀྱི་ས་བོན་ལྟ་བུའོ། ། སློབ་དཔོན་གྱིས།
དངོས་གང་གང་ཞིག་མ་འགྱུར་བ། །དེ་དེ་ཉེར་ལེན་མི་རིགས་ཏེ། །
བ་ལང་བ་མིན་ལ་སོགས་བཞིན། །ཞེས་ཇི་སྐད་གསུངས་པ་ལྟར་རོ། །
གཉིས་པ་ལྟར་ན། ·སྲིན་བུ་དེ་ཉིད་བྱིས་པ་དེ་ཡི་སྐྱེ་བ་སྔ་མ་ཡིན་
དགོས་པས་སྐྱེ་བ་སྔ་ཕྱི་མེད་པར་བཤད་པ་དང་འགལ་ལོ། ། དེས་
39

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ན་ཕ་མའི་ཁུ་ཁྲག་མ་ཟད་བཤང་གཅི་ཁྲག་ཆུ་སེར་དོན་ལྔ་སྣོད་དྲུག་
སོགས་སུའང་འབུ་སྲིན་མང་བོ་ཡོད་པ་མངོན་སུམ་དུ་མཐོང་བས།
དྲོད་གཤེར་ལས་སྐྱེས་པའི་དུད་འགྲོ་འབུ་སྲིན་དེ་ཉིད་ལུས་མ་བརྗེས་
པར་བདེ་འགྲོ་བ་མིར་གྱུར་པ་ནི་མི་སྲིད་དོ། ། འོན་ཀྱང་མི་ཐ་མལ་
བའི་ལུས་པོ་ཆགས་པའི་རྟེན་དུ་ས་བོན་ལས་བྱུང་བའི་འབུ་སྲིན་དེ་
དག་ཀྱང་ལྷན་ཅིག་བྱེད་པའི་རྐྱེན་དུ་དགོས་པས། དེང་སང་ན་ཡང་
ཕྲུ་གུ་ཆགས་བའི་དུས་ཚིགས་སུ་སླེབས་པ་ན་དུད་འགྲོ་ས་བོན་འབུ་
སྲིན་དང་བཅས་པ་རིགས་མཐུན་གྱི་དུད་འགྲོ་མོ་གཞན་དང་གཞན་གྱི་
མངལ་དུ་བླུག་པ་ལས་དུད་འགྲོ་སོ་སོའི་ཕྲུ་གུ་སྐྱེ་བའི་རྒྱུ་མཚན་ཡང་དེ་
ཡིན་ནོ། ། གཞན་དུ་ན་མོ་གཤམ་ལ་ཡང་བུ་ཡོད་པར་འགྱུར་ཏེ།
ཕོ་མོ་དེ་དག་གི་ཁུ་ཁྲག་ཏུ་འབུ་སྲིན་མང་བོ་ཡོད་པའི་ཕྱིར། གཞན་
ཡང་། བྱིས་པའི་ཕོ་བར་ཡོད་པའི་སྲིན་བུ་རགས་པ་དེ་རྣམས་དང་།
བྱིས་པའི་ལུས་ཀྱི་ཆ་ཤས་གཞན་དང་གཞན་ན་གནས་པའི་སྲིན་བུ་
བརྒྱ་སྟོང་མང་བོ་ཡང་ཕ་མའི་ཁུ་ཁྲག་ལས་བྱུང་བ་ཡིན་ནམ། ཡང་
ན་རྒྱུ་གཞན་ཞིག་ལས་བྱུང་བ་ཡིན་ཞེས་སོམས་ཤིག དེས་ན་ཚེ་
རབས་ཀྱི་ཕྲེང་བར་གཅིག་ནས་གཅིག་ཏུ་བརྒྱུད་པའི་ཡིད་ཀྱི་རྣམ་པར་
ཤེས་པ་ཡོད་པར་མ་ཟད། ཡིད་ཀྱི་རྣམ་པར་ཤེས་པའི་སྟེང་དུ་ས་
སོགས་འབྱུང་བ་བཞིའི་ཁམས་ཀྱི་ནུས་པའང་ཡོད་དེ། རྡོ་རྗེ་གནད་
བཞི་ལས། ཆུ་ནི་སེམས་ལས་བྱུང་བས་ན། །རྣམ་པར་ཤེས་པ་ཆུ་ཡི་
་་་་་་་་་་ཁམས། །གལ་ཏེ་ཆུ་ཉིད་གཞན་དུ་ན། ཤི་ནས་ཅི་སྟེ་ཆུ་མི་་་་
འབྱུང་། །མེ་ནི་སེམས་ལས་བྱུང་བས་ན། །ལུས་ལ་དྲོད་པ་ཉིད་དུ་
ངེས། །རྣམ་ཤེས་འཕོས་པའི་ལུས་ལ་ནི། །ཅི་སྟེ་དྲོད་པ་ཉིད་མི་་་་
སྣང་། །རླུང་ནི་སེམས་ལས་བྱུང་བས་ན། །འབྱུང་འཇུག་དབུགས་ནི་
40 P

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
དུ་བ་འདྲ། །ཡིད་ཤེས་འཕོས་པའི་ལུས་དག་ལ། །ཅི་སྟེ་འབྱུང་རྔུབ་
འབྱུང་བ་མེད། །ས་ནི་སེམས་ལས་བྱུང་བས་ན། །ལྕི་བ་རུ་ནི་སྣང་བ་
ཉིད། ། རྣམ་ཤེས་འཕོས་པའི་ལུས་དག་ནི། །ཆུ་ཡི་སྟེང་དུ་ལྡིང་་་་་
བའོ། ། ཞེས་གསུངས་པ་ལྟར་རོ། ། དེ་ཡང་ཡིན་ཏེ། དུད་
འགྲོ་དག་གི་ལུས་ཇི་ཙམ་ཆུང་ཡང་དེའི་ལུས་རྣམ་པར་ཤེས་པ་དང་མ་
བྲལ་ན། དབྱར་དུས་ཀྱི་ཉི་མའི་འོད་ཟེར་ཇི་ཙམ་ཚ་ཡང་དེས་ལུས་
སྐམ་པར་མི་འགྱུར་ཞིང་། ལུས་ཇི་ཙམ་ཆུང་ཡང་ལུས་རྣམ་པར་
ཤེས་པ་དང་མ་བྲལ་ན་དགུན་དུས་སུ་ལྷགས་པས་ཁངས་པར་མི་་་་
འགྱུར་རོ། ། ཡིད་ཀྱི་རྣམ་ཤེས་ལ་རླུང་གི་ནུས་པ་ཡོད་པས།
ལུས་རྣམ་ཤེས་དང་བྲལ་བ་ན་དབུགས་འབྱུང་འཇུག་མི་བྱེད་དོ། །
རྣམ་ཤེས་ལ་སའི་ནུས་པ་ཡོད་པས་ལུས་རྣམ་ཤེས་དང་མ་བྲལ་བ་ཕལ་
ཆེར་ཆུ་ཡི་སྟེང་དུ་བྱིང་བར་འགྱུར་ལ། ལུས་རྣམ་ཤེས་དང་བྲལ་བ་
ན་བེམ་རོ་ཆུ་ཁར་གཡེང་བ་མཐོང་བའི་ཕྱིར་རོ། ། ཇི་སྐད་བཤད་
པ་དེ་དག་གི་ལུས་ཡིད་ཀྱི་རྣམ་པར་ཤེས་པ་དང་མ་བྲལ་བའི་རྒྱུ་མཚན་
གྱིས་མིན་ན། ལུས་ཆུང་ངུ་དེ་དག་དུས་དེ་དང་དེར་མི་ཁངས་པ་
དང་མི་སྐམ་པའི་རྒྱུ་མཚན་གཞན་མེད་པའི་ཕྱིར། བརྟག་གཉིས་
ལས། རུས་པ་རྐང་དང་ཁུ་བ་ནི། །ཕ་ལས་ཐོབ་པ་གསུམ་དུ་་་་་
བརྗོད། །པགས་པ་དང་ནི་ཤ་དང་ཁྲག ། མ་ལས་སྐྱེས་པ་དེ་བཞིན་
བརྗོད། །ཞེས་གསུངས་པ་ལྟར། ཕ་མའི་ཁུ་ཁྲག་དང་དེར་གནས་
པའི་འབུ་སྲིན་དག་ཀྱང་མའི་ལུས་རྟེན་འགྲུབ་པའི་རྒྱུ་ཙམ་ཡིན་ན་
ཡང་། བྱིས་པ་དེའི་ལུས་ལ་ཞུགས་པའི་ཡིད་ཀྱི་རྣམ་པར་ཤེས་པ་ནི།
མིར་སྐྱེ་བ་འཕེན་བྱེད་གྱིས་ལས་ལས་གྲུབ་པའི་བར་སྲིད་པའི་ཡིད་ཀྱི་
རྣམ་པར་ཤེས་པ་དེ་ཉིད་བྱིས་པ་དེའི་ཡིད་ཀྱི་རྣམ་ཤེས་སུ་གྱུར་པ་ཡིན་
- 41

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པས། འབུ་སྲིན་དེ་དང་འབུ་སྲིན་དེ་ཡི་རྣམ་ཤེས་མིར་གྱུར་པ་ནི་མ་
ཡིན་ནོ། ། འོ་ན་མིར་སྐྱེ་བར་འགྱུར་བའི་བར་སྲིད་པ་དེ་དག་མའི་
མངལ་དུ་ཉིང་མཚམས་ཇི་ལྟར་སྦྱོར་ཞེ་ན། སློབ་དཔོན་དཔའ་བོས།
ཁུ་ཁྲག་སྐྱོན་མེད་པར་སེམས་ཅན། །རང་ལས་ཉོན་མོངས་ཀྱིས་་་་་་
བསྐུལ་ནས །ཚོགས་པའི་མངལ་དུ་འཆགས་འགྱུར་ཏེ། །གཙུབ་་་
ཤིང་ལས་ནི་མེ་འབྱུང་མཚུངས། །ཞེས་དང་། ཡན་ལག་བརྒྱད་་
པའི་རང་འགྲེལ་ལས། དེ་ལ་སྔོན་གྱི་དྲང་སྲོང་ཆེན་པོ་རྒྱུན་ཤེས་ཀྱི་
བུ་ལ་སོགས་པས་བཤད་པ་ན་རེ། ཐོག་མར་སེམས་ཅན་ཇི་ལྟར་སྐྱེ་
ཞེ་ན། དང་བོ་ཕ་མའི་ཁུ་བ་དང་ཁྲག་དང་རླུང་ལ་སོགས་པ་སྐྱོན་
མེད་པ་དང་། ལས་དང་ཉོན་མོངས་དང་ལྡན་པའི་རྣམ་པར་ཤེས་
པ་དང་། དེ་དང་ལྷན་ཅིག་པའི་འབྱུང་བ་ནམ་མཁའ་ལ་སོགས་
འབྱུང་བ་ཆེན་པོ་ལྔ་ཤིན་ཏུ་ཕྲ་བ་དབང་བོའི་ཡུལ་ལས་འདས་པ་རྣལ་
འབྱོར་གྱི་ཡུལ་དུ་གྱུར་པ་དེ་དག་སྐད་ཅིག་ལ་མངལ་དུ་ཚོགས་ཤིང་
འདུས་པ་ནི་རུམ་དུ་འཆགས་པ་ཞེས་བྱ་སྟེ དཔེར་ན། གཙུབ་
ཤིང་དང་། གཏན་པ་དང་། སྤྲ་བ་དང་། སྐྱེས་བུའི་ལག་གི་
རྩོལ་བ་སྟེ། འདི་དག་ཚོགས་པ་ལས་མེ་འབྱུང་བ་བཞིན་ནོ། །
དེ་ལྟར་འཆགས་ནས་མས་ཟས་ཟོས་པའི་དྭངས་མའམ། བཅུད་ཀྱི་
ནུར་ནུར་བོ་དང་། མེར་མེར་བོ་ལ་སོགས་པར་རིམ་གྱིས་འགྱུར་
ཞིང་འཕེལ་བར་འགྱུར་རོ། ། དེ་ལ་རྣམ་པར་ཤེས་པ་དབང་བོའི་
ཡུལ་ལས་འདས་པ་མའི་མངལ་དུ་ཇི་ལྟར་འཇུག་ཏུ་རུང་ཞེ་ན། དེ་
ནི་མངོན་སུམ་གྱི་དཔེས་བསྟན་པར་བྱ་སྟེ། ཇི་ལྟར་ཉི་མའི་འོད་
ཟེར་མེ་ཤེལ་ལ་ཕོག་པའི་དབང་གིས་རྩ་དང་ཤིང་ལ་སོགས་པ་བསྲེག་
པར་སྣང་ཡང་། ཤིང་ཡང་མེ་ཤེལ་ལ་རེག་པར་མི་སྣང་ལ། མེ་
42

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
ཤེལ་ཡང་ཤིང་ལ་རེག་པར་མ་མཐོང་མོད་ཀྱང་ཚིག་པར་སྣང་བ་་་་་
བཞིན་དུ། རྣམ་པར་ཤེས་པ་མངལ་གྱི་གནས་སུ་ཞུགས་པ་ཡང་མི་
སྣང་བའི་སྒོ་ནས་འཇུག་པ་ཡིན་ནོ། ། ཞེས་སྔོན་གྱི་དྲང་སྲོང་རྒྱུན་
ཤེས་ཀྱི་བུ་ལ་སོགས་པའི་དྲང་སྲོང་ཆེན་པོ་རྣམས་དང་། སློབ་་་་
དཔོན་མཁས་པ་ཆེན་པོ་དཔའ་བོས་ཇི་སྐད་གསུངས་པ་ལྟར་ཤེས་པར་
བྱའོ། ། འོ་ན་གང་ཟག་རང་འགའ་བ་རྣམས་སྲིད་པར་སྐྱེ་བའི་
རྒྱུའི་གཙོ་བོ་གང་ཞེ་ན། ཐོག་མའི་མ་རིག་པ་དང་། གཉིས་པ་
འདུ་བྱེད་ཀྱི་ལས་དག་ཀྱང་འཁོར་བར་སྐྱེ་བྱེད་ཀྱི་རྒྱུའི་གཙོ་བོ་ཡིན་
མོད་ཀྱང་། ཉེ་བའི་རྒྱུའི་གཙོ་བོ་ནི་སྲེད་པ་ཉིད་ཡིན་ཏེ། སློབ་
དཔོན་གྱིས། སྡུག་བསྔལ་ཕྱིན་ཅི་ལོག་བློ་དང་། །སྲིད་པའི་ཀུན་
ནས་འཆིང་བ་ནི། ། སྐྱེས་རྒྱུ་གང་ལ་དེ་མེད་པ། །དེ་ནི་སྐྱེ་བར་མི་
འགྱུར་རོ། ། ཞེས་སྲེད་པ་མེད་ན་སྲིད་པར་ལས་ཀྱིས་སྐྱེ་བར་མི་
འགྱུར་བར་གསུངས་ཤིང་། བདག་ཏུ་ཆགས་པའི་རྒྱུ་ཉིད་ལས། །
བདེ་མིན་བདེ་བར་འདུས་ཤེས་པས། །ཀུན་ལ་རབ་ཏུ་འཇུག་འགྱུར་
བ། །དེ་ཕྱིར་སྲེད་པ་སྲིད་རྟེན་ཡིན། །ཞེས་དང་། མི་ཤེས་སྲིད་
པའི་རྒྱུ་ཡིན་ཀྱང་། །མ་བརྗོད་སྲེད་པ་ཉིད་བཤད་པ། །རྒྱུ་ནི་འཕེལ་
བར་བྱེད་ཕྱིར་དང་། །དེ་མ་ཐག་ཕྱིར་ལས་ཀྱང་མིན། །དེ་ཡོད་ན་
ཡོད་མེད་ཕྱིར་རོ། ། ཞེས་སོ། ། དོན་ནི། མ་རིག་པ་སྲིད་
པར་སྐྱེ་བའི་རྒྱུ་ཡིན་ཀྱང་། ཀུན་འབྱུང་གི་སྐབས་འདིར་མདོ་ལས།
ཀུན་འབྱུང་འཕགས་པའི་བདེན་པ་གང་ཞེ་ན། །སྲེད་པ་འདི་ནི་ཀུན་
འབྱུང་བ་ཅན་དགའ་བའི་འདོད་ཆགས་དང་ལྡན་པ་དེ་དང་དེར་
མངོན་པར་དགའ་བ་ཅན་ཏེ། འདི་ལྟ་སྟེ། འདོད་པའི་སྲེད་པ་
དང། སྲིད་པའི་སྲེད་པ་དང༌། འཇིག་པའི་སྲེད་པའོ། ། ཞེས་
43

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
མ་རིག་པ་སྲིད་པའི་རྒྱུ་ཡིན་ཡང་སྐབས་འདིར་མདོ་ལས་དེ་མ་བརྗོད་
པར་སྲེད་པ་ཉིད་བཤད་པའི་རྒྱུ་མཚན་ཡོད་དེ། མ་རིག་པ་ཙམ་
སྲིད་པའི་སྡུག་བསྔལ་གྱི་དེ་མ་ཐག་རྐྱེན་མ་ཡིན་པའི་ཕྱིར་དང་།
སྲེད་པས་ནི་འཁོར་བའི་རྒྱུ་འཕེལ་བར་བྱེད་པའི་ཕྱིར་དང་། སྲེད་
པ་ཡོད་ན་ལས་ནི་འཁོར་བའི་སྐྱེས་བྱེད་དུ་ཡོད་ལ། སྲེད་པ་མེད་ན་
ལས་ཡོད་ཀྱང་འཁོར་བར་སྐྱེ་བ་མེད་པའི་ཕྱིར་རོ། ། ཞེས་པའོ། །
ཡང་། གཉིས་ཟད་དོན་དུ་འབད་ན་ཡང༌། །ལས་ཟད་དུབ་པ་དོན་
མེད་ཡིན། །ཞེས་དང་། གང་ཞིག་བདག་མཐོང་དེ་ལ་ནི། །ང་ཞེས་
རྟག་ཏུ་ཞེན་པར་འགྱུར། །ཞེན་པས་བདེ་ལ་སྲེད་འགྱུར་ཏེ། །སྲེད་
པས་སྐྱོན་རྣམས་སྒྲིབ་པར་བྱེད། །ཡོན་ཏན་མཐོང་བའི་ཡོངས་སྲེད་
པ། །ང་ཡི་ཞེས་དེའི་སྒྲུབ་བྱེད་ལེན། །དེས་ན་བདག་ལ་མངོན་ཆགས་
པ། །དེ་སྲིད་དེ་ནི་འཁོར་བར་འགྱུར། །ཞེས་དང༌། ལས་དང་ལུས་
དག་གནས་ན་ཡང་། །གཅིག་མེད་ཕྱིར་ན་རྒྱུ་གསུམ་ཅན། །སྐྱེ་བ་
སྲིད་པ་མ་ཡིན་ཏེ། །ས་བོན་མེད་པར་མྱུ་གུ་བཞིན། །ཞེས་སྲིད་པར་
་བའི་རྒྱུ་ལས་དང་ལུས་དང་སྲེད་པ་སྟེ། རྒྱུ་གསུམ་ཡོད་པ་ལས་
སྲེད་པ་མེད་ན། སྲིད་པར་ལས་ཉོན་གྱིས་སྐྱེ་བ་སྲིད་པ་མ་ཡིན་ཏེ།
ས་བོན་མེད་པར་མྱུ་གུ་མི་འབྱུང་བ་བཞིན་ནོ། ། བདག་ལ་ཆགས་
པ་དང་ལྡན་པ། །སེམས་ཅན་གཞན་གྱིས་བཀྲི་མིན་པར། །བདེ་སྡུག་
དོར་ཐོབ་འདོད་པས་ན། །དམན་པའི་གནས་ནི་ཡོངས་སུ་ལེན། །
ཞེས་སེམས་ཅན་གཞན་གྱིས་སྲིད་པར་ནན་གྱིས་བཀྲི་བ་ལྟ་བུ་མ་ཡིན་
པར། རང་ཉིད་ཀྱིས་བདེ་བ་ཐོབ་པར་འདོད་བའི་འདོད་སྲེད་དང་།
སྡུག་བསྔལ་དོར་བར་འདོད་པའི་འཇིག་སྲེད་ཀྱི་དབང་གིས་སྐྱེ་བ་ལེན་
པར་གསུངས་སོ། ། ཡང་ཚད་མའི་སྐྱེས་བུ་མེད་ཅེས་བསྐུར་བ་
44

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
འདེབས་པའི་རྒྱང་འཕེན་པ་དག་ན་རེ། ལུས་འཇིག་པ་ན་སེམས་
ཀྱང་མེད་པར་འགྱུར་དགོས་པས། གཞུང་ལས། སྒྲུབ་བྱེད་ལ་
ལྟོས་ཚད་ཡིན་རིགས་། །ཞེས་དང་། སྒྲུབ་བྱེད་ཐུགས་རྗེ་གོམས་
ལས་དེ། །ཞེས་བཅོམ་ལྡན་འདས་ཀྱི་ཚེ་རབས་སྔ་མ་རྣམས་སུ་བསམ་
སྦྱོར་ཕུན་ཚོགས་གོམས་པར་བྱས་པ་མི་འཐད་ཅིང་། མངོན་སུམ་
གྱིས་མ་མཐོང་བའི་ཐམས་ཅད་མཁྱེན་པ་དང༌། འདོད་ཆགས་དང་
བྲལ་བ་དགྲ་བཅོམ་པ་སོགས་མེད་དོ་ཞེས་ཟེར་རོ། ། དེ་ལྟར་ཡང་
སློབ་དཔོན་གྱིས། བློ་ནི་ལུས་ལ་བརྟེན་པའི་ཕྱིར། །གོམས་པས་
གྲུབ་པ་མེད་ཅེ་ན། ཞེས་ཚུ་རོལ་མཛེས་པའི་འདོད་པ་བཀོད་ཅིང་།
དེ་དག་དགག་པ་ནི། མ་ཡིན་རྟེན་ནི་བཀག་ཕྱིར་རོ། ། ཞེས་
དང་། ལུས་ནི་གནས་པ་ཉིད་ན་སེམས། །ལྡོག་པ་མེད་པར་ཐལ་
བར་འགྱུར། ཞེས་རྣམ་ཤེས་ལུས་ལ་བརྟེན་པ་མ་ཡིན་པར་བཀག་
ཟིན་པའི་ཕྱིར་རོ། ། ཡང་ཁོ་ན་རེ། སྐྱེས་བུ་འཆི་ཁ་མའི་སེམས་
ཆོས་ཅན། རིག་པ་ཕྱི་མར་མཚམས་མི་སྦྱོར་ཏེ། འཆི་སེམས་ཡིན་
པའི་ཕྱིར། ཞེས་འཆི་སེམས་སྐྱེ་བ་ཕྱི་མ་མེད་པའི་སྒྲུབ་བྱེད་དུ་་་་
བཀོད་པ་ལ། སློབ་དཔོན་གྱིས། དེས་ན་རྒྱུ་དང་བྲལ་བའི་ཕྱིར།
མཐའ་མ་ཡི་ནི་སེམས་རྣམས་ཀུན། །མཚམས་སྦྱོར་མེད་པ་མིན་དེའི་
ཕྱིར། །དེ་འདྲའི་སྒྲུབ་བྱེད་ལྷག་ལྡན་འདོད་། །ཅེས་ཕྱོགས་སྔས་སྐྱེ་བ་
ཕྱི་མ་མེད་པའི་སྒྲུབ་བྱེད་དུ་བཀོད་པའི་རྟགས་དེ་ནི་རྟགས་ཡང་དག་
ཚེ་མ་ཡིན་པར་ལྷག་ལྡན་གྱི་མ་ངེས་པ་ཡིན་པར་གསུངས་སོ། །
རབས་སྔ་མ་རྣམས་སུ་རང་ཉིད་ཀྱི་སེམས་གང་ལ་གོམས་པ་ཆེ་བ་དེ་
ཉིད་སྐྱེ་བ་ཕྱི་མའི་རྟེན་ལ་གསལ་བར་འགྱུར་ཏེ། རྣམ་པ་དུ་མར་
ཐབས་མང་བོ། །ཡུན་རིང་དུས་སུ་གོམས་པ་ལས། །དེ་ལ་སྐྱོན་དང་
- 45

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཡོན་ཏན་དག ། རབ་ཏུ་གསལ་བ་ཉིད་དུ་འགྱུར། །ཞེས་གསུངས་
པ་ལྟར་རོ། ། ཡང་གསུངས་པ། གལ་ཏེ་དངོས་པོ་ཐམས་ཅད་
ནི། །རྣམ་ཤེས་ནུས་ལྡན་ཕྱིར་འདོད་ན། །ཞེས་ཕྱི་རོལ་གྲངས་ཅན་
པས་ཁོ་བོ་ཅག་གི་ལུགས་ལ་ལུས་ལས་ལོགས་ཤིག་ཏུ་རྣམ་པར་ཤེས་པ་
ཡོད་པར་མ་ཟད དངོས་པོ་ཐམས་ཅད་རྣམ་ཤེས་ཀྱི་ནུས་པ་དང་
ལྡན་ནོ། ། འོན་ཀྱང་རང་རང་གི་རྒྱུའི་གནས་སྐབས་ན་འབྲས་བུ་
དེ་དག་མངོན་པར་མི་གསལ་བའི་ཚུལ་གྱིས་ཡོད་པར་བཤད་པ་ལ།
སློབ་དཔོན་གྱིས། རྩ་སོགས་རྩེ་ན་གླང་ཆེན་བརྒྱ། །སྔོན་ཚེ་མ་་་
མཐོང་ཡོད་དོ་ཞེས། །དེ་སྐད་གྲངས་ཅན་ཕྱུགས་ལས་གཞན། །
མཚར་བཅས་པ་སུ་བརྗོད་རྩོལ། །ཞེས་གསུངས་ལ། སྤྱོད་འཇུག་
ལས་ཀྱང་། གལ་ཏེ་རྒྱུ་ལ་འབྲས་གནས་ན། །ཟན་ཟ་མི་གཙང་ཟ་
བར་འགྱུར། །ཞེས་གསུངས་སོ། ། དེས་ན་ད་ལྟའི་ལུས་བརྟེན་
འདིའི་སྟེང་དུ་རྐྱེན་ཕྲ་མོ་ཅུང་ཟད་ཙམ་ལ་བརྟེན་ནས་བདེ་ལེགས་
ཆེན་པོ་འབྱུང་བ་དང་། སྡུག་བསྔལ་མི་འདོད་པ་ཆེན་པོ་འབྱུང་བ་
ནི་སྔོན་གྱི་ལས་དབང་གིས་ཡིན་པར་སྨན་གྱི་རྒྱུད་ལས་གསུངས་སོ། །
འཕགས་པ་གནས་བརྟན་པའི་ལུང་ལས་ཀྱང་། བདེ་འགྲོའམ་ནི་
ངན་འགྲོ་ཡང་། སྐྱེ་མཆེད་ལྔ་ཡི་རྐྱེན་ཅན་གྱི། །སེམས་ནི་མི་འདོད་
སྐྱེ་གང་གི ། སྡིག་པའི་ལས་ཀྱིས་འབྲས་བུར་འདོད། །ཅེས་སོ། །
འདབ་ཆགས་བྱ་རྣམས་ལ་གཉིས་སྐྱེས་ཞེས་གྲགས་པ་ལྟར། བྱ་སྒོང་
ནང་གི་མེར་མེར་པོ་དེ་ལ་ཡང་བར་སྲིད་པ་མཚམས་སྦྱར་བས་རྣམ་
ཤེས་ཀྱིས་ཟིན་པ་ཡིན་ཏེ། ཅིའི་ཕྱིར་ཞེ་ན། སྒོ་ང་དེ་དག་ལས་
རྣམ་ཤེས་ཀྱིས་མ་ཟིན་པ་རྣམས་རུལ་བར་འགྱུར་ལ། རྣམ་པར་ཤེས་
པ་དང་མ་བྲལ་བའི་སྒོ་ང་རྣམས་མི་འདྲུལ་ལོ། ། སྒོ་ང་དེ་དག་གི་
46

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
རྣམ་པར་ཤེས་པ་བྱ་མོའི་མིག་གིས་མི་མཐོང་མོད། ལས་ཀྱི་དབང་
གིས་བྱ་མོའི་སེམས་ཀྱིས་སྒོ་ང་དེ་དག་ལ་རྣམ་ཤེས་ཡོད་མེད་ཤེས་པར་
འགྱུར་ཏེ། གང་རྣམ་ཤེས་དང་ལྡན་པ་རྣམས་རུམ་ན་བྱ་ཕྲུག་ཏུ་
འགྱུར་བར་ཁོའི་སེམས་ཀྱིས་ཤེས་ལ། གང་རྣམ་ཤེས་དང་བྲལ་བ་
རྣམས་བྱ་ཕྲུག་ཏུ་མི་འགྱུར་བར་ཡང་ཁོས་ཤེས་ནས་དེ་སྒོ་ང་མང་བོའི་
ཁྲོད་ནས་ཕྱི་རོལ་ཏུ་འབྱིན་པར་བྱེད་དོ། ། དེ་ཡང་དེ་དག་ལ་རྣམ་
ཤེས་ཡོད་མེད་ཀྱིས་མིན་ན། སྣོད་གཅིག་ཏུ་བཞག་པའི་སྒོ་ང་རྣམས་
ལས་ཁ་ཅིག་རུལ་བར་འགྱུར་བ་དང་། ཁ་ཅིག་རུལ་བར་མི་འགྱུར་
བར་མིས་མི་ཤེས་ལ་བྱ་མོས་ཤེས་པའི་རྒྱུ་མཚན་ཡོད་པའི་ཕྱིར། དེ་
ལྟར་ཡང་བསྟན་བཅོས་འགྲོ་བའི་རྣམ་གྲངས་ལས། རྒྱ་མཚོ་ཆེན་པོ་
ནས་སྲོག་ཆགས་ཆེ་ལོང་རྣམས་ཆུ་ནང་ནས་སྐམ་ས་ལ་ཐོན་ཏེ་བྱེ་མ་
ཅན་གྱི་ཐང་ལ་སྒོ་ང་རྣམས་བཞག་ནས་བྱེ་མས་བཀབ་ཏེ་སླར་ཡང་རྒྱ་
མཚོའི་ནང་དུ་འགྲོའོ། ། དེ་ལམ་གང་གིས་སྒོ་ང་ལས་བརྩམས་ཏེ་
དྲན་པས་མ་བརྗེད་པའི་སྒོ་ང་དེ་དག་ནི་འདྲུལ་བར་མི་འགྱུར་རོ། །
གང་དག་གིས་བརྗེད་པ་དེ་དག་ནི་འདྲུལ་བར་འགྱུར་རོ། ། ཞེས་
དང་། སློབ་དཔོན་དབྱིག་གཉེན་གྱིས། སྒོ་ང་གང་དག་གིས་མ་
ལས་བརྩམས་པ་ནས་དྲན་པས་མི་བརྗེད་པ་དེ་དག་ནི་རེག་པའི་་་་
གནས་སྐབས་དེ་དྲན་པས་འདྲུལ་བར་མི་འགྱུར་ལ། གང་དག་གིས་
བརྗེད་པ་དེ་དག་ནི་འདྲུལ་བར་འགྱུར་རོ། ། ཞེས་བརྗོད་དོ། །
ཞེས་གསུངས་པ་ལྟར་རོ། ། གཞན་ཡང་། སློབ་དཔོན་ཆེན་པོ་ཞི་
བ་འཚོའི་ཚད་མའི་དེ་ཁོ་ན་ཉིད་བསྡུས་པ་ལས། ཕྱི་རོལ་རྒྱང་་་་
འཕེན་པ་སོགས་ཀྱི་འདོད་པ་བརྗོད་པ་ནི། གལ་ཏེ་དངོས་པོའི་རྗེས་
འགྲོ་བ། །འདིར་ནི་ཅུང་ཟད་ཡོད་མ་ཡིན། །དེ་ཚེ་འཇིག་རྟེན་ཕ་
-47

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
རོལ་བོ། །མེད་ཕྱིར་འཇིག་རྟེན་ཕ་རོལ་མེད། །ལུས་དང་བློ་ནི་དབང་
བོ་སོགས། །སོ་སོར་སྐད་ཅིག་འཇིག་པའི་ཕྱིར། །འཇིག་རྟེན་ཕ་རོལ་
རིགས་པ་མིན། །གཞན་ནི་ཁས་ལེན་མ་བྱས་པས། །དེ་ཡི་འབྱུང་བའི་
ཁྱད་པར་ལས། །དེ་ལྟར་དེ་དག་ལས་ཤེས་ཉིད། །ཇི་ལྟར་རྒྱུ་དང་
ནུས་སོགས་བཞིན། །སྐྱེ་བའམ་གསལ་བར་བྱེད་པའོ། །དེ་ཡང་ས་ལ་
སོགས་པ་ཡི། །ཁྱད་པར་རྣམས་ལ་འཇུག་པ་སྟེ། །ཕུང་དང་བོ་ལ་
སོགས་ཀྱི་མིང་། །གཞན་ནི་དེ་ཉིད་དུ་ཡོད་མིན། །རྩོད་པའི་གཞིར་
གྱུར་སེམས་དག་ནི། །ཐ་དད་ལུས་ལ་གནས་པའི་ཕྱིར། །རྒྱུ་འབྲས་
ཉིད་ནི་ཡོད་མ་ཡིན། །བ་ལང་རྟ་ཡི་ཤེས་པ་བཞིན། །བརྗོད་པར་
འདོད་པའི་ཤེས་པ་ཡིས། །བློ་རྣམས་སྐྱེད་པར་འདོད་པ་མིན། །ཤེས་
པ་ཉིད་ཕྱིར་རྒྱུད་གཞན་དང་། །འབྲེལ་བའི་བློ་རྣམས་ལྟ་བུའོ། །
ཆགས་དང་བཅས་པའི་འཆི་ཁའི་སེམས། ། སེམས་གཞན་དང་ནི་་་
འགྲེལ་བྱེད་མིན། །འཆི་བའི་སེམས་ཀྱི་ངོ་བོའི་ཕྱིར། །ཉོན་མོངས་
བྲལ་བ་ཇི་བཞིན་ནོ། །དེ་ཕྱིར་སྲོག་རྩོལ་སོགས་བྱིན་རླབས། །ལུས་
ཉིད་ལས་ནི་ཤེས་པ་ནི། །སྐྱེ་བར་འགྱུར་བ་རིགས་སོ་ཞེས། །ལྭ་བ་
ཅན་དང་རྟ་མཆོག་ཟེར། ། ཞེས་དང་། སློབ་དཔོན་ཀ་མ་ལ་ཤི་
ལའི་འགྲེལ་བ་ལས། འབྱུང་བ་ཆེན་པོ་ལ་མ་གཏོགས་པའི་དབང་བོ་
ལྔ་ལ་སོགས་པ་ཡོད་པ་མ་ཡིན་ཏེ། དེའི་གནས་ལུགས་ཀྱི་ཁྱད་པར་
ཉིད་ལ་དེ་དག་བཏགས་པའི་ཕྱིར། འབྱུང་བ་ཆེན་པོ་བཞི་བོ་འདི་
ཡང་མངོན་སུམ་གྱིས་གྲུབ་པ་སྟེ། དེ་ཁོ་ན་ཉིད་མངོན་སུམ་གྱིས་
གྲུབ་པ་འདི་ལས་གཞན་ཡོད་པ་མ་ཡིན་ནོ། ། གང་གིས་འཇིག་
རྟེན་ཕ་རོལ་ལ་སོགས་གཞན་གྲུབ་པར་འགྱུར་བ་མངོན་སུམ་ལས་
གཞན་པའི་ཚད་མ་ཡོད་པའང་མ་ཡིན་ནོ། ། ཞེས་ཚད་མའི་དེ་ཁོ་
48 ,,,

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
ན་ཉིད་བསྡུས་པ་རྩ་འགྲེལ་གྱིས། སྐྱེ་བ་སྔ་ཕྱི་དང་རྫུས་ཏེ་སྐྱེས་པའི་
སྲིད་པ་བར་མ་དང་འཇིག་རྟེན་ཕ་རོལ་མེད་པ་དང་། དེའི་རྒྱུ་་་
མཚན་ཡང་རྣམ་པར་ཤེས་པ་ལུས་ལ་བརྟེན་པས་ན། ལུས་འཇིག་པ་
ན་སེམས་ཀྱང་འཇིག་དགོས་ཤིང་། འཇིག་རྟེན་ཕ་རོལ་དང་སྲིད་པ་
བར་མ་སོགས་ཡོད་ན་མཐོང་དགོས་ལ་སུས་ཀྱང་མ་མཐོང་བས་སོ། །
དེ་ཡང་ཡིན་ཏེ། དབང་བོའི་མངོན་སུམ་ཚད་མ་ལས་གཞན་པའི་
ཚད་མ་གཞི་མ་གྲུབ་པའི་ཕྱིར། ཞེས་རྒྱང་འཕེན་པ་ལྭ་བ་ཅན་དང་
རྟ་མཆོག་དག་གིས་ཟེར་རོ། ། ཞེས་པའོ། ། འདོད་པ་དེ་དག་
མི་འཐད་དོ་ཞེས་དགག་པ་ནི། སློབ་དཔོན་ཞི་བ་འཚོས། དེ་ཡང་
ཐོག་མཐའ་མེད་པ་ནི། །ཇི་ལྟར་ཡང་དག་འགྲུབ་པར་འགྱུར། །གལ་
ཏེ་ཐོག་མར་འདོད་པའི་སེམས། །དེ་ནི་རྒྱུ་མེད་འགྱུར་བའམ། །ཡང་
ན་རྟག་པའི་རྒྱུ་ལས་བྱུང༌། །ཞེས་དང་། ས་དང་ཆུ་དང་མེ་ལ་་་་
སོགས། །འབྱུང་བ་ལས་ནི་སྐྱེ་བ་དང་། །གསལ་བ་མིན་པའི་སེམས་
རྣམས་ནི། །ཅིག་ཆར་འབྱུང་བར་ཐལ་བར་འགྱུར། ། ཞེས་དང་།
རྣམ་པར་རྟོག་པ་རྣམས་ལ་ནི། སྒྲ་དོན་སོ་སོར་སྣང་བས་ན། །
དངོས་པོའི་ངོ་བོར་མི་སྣང་སྟེ། ། དེ་ལྟར་ཐམས་ཅད་རྒྱས་བརྟན་་་
ཟིན། །གསང་ནད་ལ་སོག་གནས་སྐབས་སུ། །ལུས་ནི་རྣམ་པར་་་
འགྱུར་ན་ཡང་། །ཡིད་ཀྱི་བློ་ནི་མི་འགྱུར་ཏེ། །དེ་ཕྱིར་དེ་ལ་འདི་
བརྟེན་མིན། །རབ་རིབ་ལ་སོགས་ཕྲ་མོ་ཡིས། །མིག་ནི་རྣམ་པར་
འགྱུར་བ་ན། །མིག་ལ་སོགས་པ་བརྟེན་པའི་བློ། །རྣམ་པར་འགྱུར་བ་
ཉིད་དུ་སྐྱེས། །དེ་ཕྱིར་ལུས་ནི་འཇིག་ན་ཡང་། །ཡིད་ཀྱི་བློ་ནི་དེར་
བརྟེན་མིན། །རང་གི་ཉེ་བར་ལེན་སྟོབས་ཀྱིས། །འབྱུང་འགྱུར་་་་
འགལ་བ་མེད་པ་ཅན། །གང་ཕྱིར་ཡིད་བློ་འབའ་ཞིག་ཀྱང་། །འགལ་
49

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བ་མེད་པ་དེ་ལྟར་ཡིན། །དེ་ཕྱིར་ལུས་གཞན་ཡོད་སྒྲུབ་ཕྱིར། །ཁོ་བོ་
ཅག་གིས་འབད་མི་དགོས། །དེ་ནི་དགག་པར་ནུས་མིན་ཏེ། །མ་
མཐོང་ན་ཡང་ཐེ་ཚོམ་ཕྱིར། །མིག་མི་གསལ་བས་དུ་བ་ནི། །ཕྲ་་་་
སོགས་མི་མཐོང་བཞིན་ཏེ་འགྱུར། །ཐ་དད་ལུས་ལ་བརྟེན་ན་ཡང་། །
དེ་ཡི་ཁྱད་པར་རྗེས་བྱེད་ཕྱིར། །རྒྱུན་གཅིག་ཏུ་ནི་འབྲེལ་བ་ཡིན། །
ཤེས་པ་སྔ་མའི་རྒྱུན་ཡིན་ནོ། །སྐྱེས་མ་ཐག་པ་དག་ལ་ཡང་། །འོན་
ཀྱང་ནུ་མ་མཐོང་སོགས་ལ། །མངོན་པར་འདོད་པ་འབྱུང་བ་དང་། །
ཉེ་བར་གནོད་ལས་སྐྱེ་བར་འགྱུར། །རུ་དང་ནུ་མ་འཐུངས་སོགས་
པས། །འབྲས་བུ་དེ་ནི་རྟོགས་པར་འགྱུར།།ཞེས་དང་། དེའི་འི་་་་
འགྲེལ་བ་ལས། ཐོག་མ་དང་ཐ་མ་མེད་པ་དེ་ཡང་ཇི་ལྟར་འགྱུར།
གལ་ཏེ་ཐོག་མ་མེད་པ་ཉིད་དུ་འདོད་པ་གང་ཡིན་པ་དེ་རྒྱུ་མེད་པར་
འགྱུར་བའམ། ཡང་ན་ཤེས་པ་རྟག་པ་ཅན་དབང་ཕྱུག་ལ་སོགས་
པའི་རྒྱུ་ལས་བྱུང་བའམ། ཡང་ན། རང་ཉིད་རྟག་པ་འམ།
འབྱུང་བ་ཙམ་གྱིས་བསྐྱེད་པའམ། ཡང་ན་རྒྱུད་གཞན་གྱི་ཤེས་པའི་
རྒྱུད་ཅན་ཡིན་ཞེས་ཕྱོགས་ལྔའོ། ། ཞེས་སྐྱེ་བ་སྔ་མ་མེད་ན་མངལ་
དུ་སྐྱེས་མ་ཐག་པ་དེ། ཇི་ལྟར་གྲུབ་པ་ཡིན། རྒྱུ་མེད་ལས་གྲུབ་
པའམ། ཡང་ན་དབང་ཕྱུག་སོགས་ཕྱུག་སོགས་ལས་སམ། ཡང་
ན་རྟག་པའམ། ཡང་ན་འབྱུང་བ་ཙམ་ལས་སམ། ཡང་ན་རྒྱུ་
གཞན་གྱི་ཤེས་པའི་རྫས་རྒྱུན་ཅན་ཡིན་ཞེས་པ་བརྟག་པ་ལྔ་བྱས་ནས་
བཀག་གོ། ཡང་དེ་ཉིད་ལས། སེམས་ཅན་ཐམས་ཅད་ཀྱི་རྒྱུད་ལ་
གནས་པའི་ཤེས་པ་སྔ་མ་སྔ་མའི་རྒྱུན་ཅན་དུ་འགྱུར་ན། དེ་ཚེ་་
སེམས་ཀྱི་རྒྱུན། ཐོག་མ་མེད་བ་ཅན་དུ་འགྱུར་གྱི་གཞན་དུ་ནི་མ་
ཡིན་ནོ་ཞེས་བསམ་ནས་ཕྱོགས་འདི་རྣམས་ཉེ་བར་བཀོད་དོ། །
50

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
ཞེས་དང༌། དེ་ཡང་ཁྱད་པར་ཅན་གྱི་རྗེས་སུ་འགྲོ་བའམ། ལྡོག་པ་
ཉིད་ལས་ངེས་པ་ཡིན་གྱི། མཐོང་བ་དང་མ་མཐོང་བ་ཙམ་གྱིས་ནི་
མ་ཡིན་ནོ། ། ཞེས་དང་། བློ་ལུས་ལ་བརྟེན་པ་ཡིན་ན། གླང་
བོ་ལ་སོགས་པའི་ལུས་ལ་གནས་པའི་ཁྱད་པར་དུ་འཕགས་པར་འགྱུར་
གྱི་མིའི་བློ་ནི་མ་ཡིན་ནོ། ། གང་ཡང་ལུས་ཆུང་བའི་མི་སྐྱེས་པ་དེ་
དག་བློ་དམན་པ་དང་། ལུས་ཆེན་ནི་བློ་གསལ་བར་འགྱུར་ཏེ། རྒྱུ་
ཆུང་བ་དང་ཁྱད་པར་དུ་འཕགས་པ་ལས་འབྲས་བུ་ཆུང་བ་དང་ཁྱད་
པར་དུ་འཕགས་པར་མཐོང་བའི་ཕྱིར་རོ། ། ཞེས་དང༌། དེའི་
ཕྱིར་ལུས་སེམས་ཀྱི་ཉེ་བར་ལེན་པའི་རྒྱུ་མ་ཡིན་ཞིང་། ལྷན་ཅིག་
བྱེད་པའི་རྒྱུ་ཡང་མ་ཡིན་པའི་ཕྱིར། ཡིད་ཀྱང་བློ་སྔ་མ་སྔ་མའི་
སྟོབས་ཀྱིས་བྱུང་བ་ཅན་ཡིན་པར་གྲུབ་བོ། ། ཞེས་དང་། ཡིད་
ཀྱི་བློ་ཁོ་ན་སྐྱེ་བ་གཞན་དུ་མཚམས་སྦྱོར་བར་ནུས་པ་ཡིན་ཏེ།
འཆད་དང་མཚམས་སྦྱར་འདོད་ཆགས་བྲལ། ཉམས་དང་འཆི་་་
འཕོ་སྐྱེ་བ་རྣམས། །ཡིད་ཀྱི་རྣམ་ཤེས་ཁོ་ནར་འདོད། ཅེས་དང་།
ཡིད་ཀྱི་བློ་ནི་རང་དབང་ཅན། །ཞེས་དང་། རང་གི་ཉེ་བར་ལེན་
པའི་རྒྱུ་ཉིད་ལས་བྱུང་བ་མ་ཡིན་ན་རྒྱུ་མེད་པ་ཉིད་དུ་ཐལ་བར་འགྱུར་
བའི་ཕྱིར་རོ། ། པགས་ནད་ཀྱིས་གནོད་པ་ན་ལུས་རྣམ་པར་
འགྱུར་ཡང་། ཡིད་ཀྱི་བློ་ནི་མི་འགྱུར་བའི་ཕྱིར་ཡིད་ཀྱི་བློ་འདི་ལུས་
ལ་བརྟེན་པ་མ་ཡིན་ནོ། ། ཞེས་དང་། སེམས་ཀྱི་རྒྱུད་ཐོག་མ་
མེད་པ་དང་མཐའ་མ་མེད་པ་ཉིད་དུ་གྲུབ་ན། འཇིག་རྟེན་ཕ་རོལ་
ཞེས་བྱ་བའང་གྲུབ་པ་ཡིན་ཏེ། དེ་ནི་མ་མཐོང་བ་ཙམ་གྱིས་དགག་
པར་ནུས་པ་མ་ཡིན་པའི་ཕྱིར། འདི་ལྟར་མིག་དམན་པ་ཁྱེད་ཅག་
ལ། རིགས་ཀྱི་ཁྱད་པར་གོམས་པ་ལ་སོགས་པ་མ་ཚང་བའི་ཕྱིར།
51 -

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དུ་བ་ཕྲ་མོ་མི་མཐོང་བ་བཞིན་དུ། ལུས་དེ་ཡོད་ན་ཡང་མི་མཐོང་
བར་ཡང་འགྱུར་བའི་ཕྱིར། ཞེས་དང༌། སྐྱེས་བུ་རྣམས་ཀྱི་དགེ་
དང་མི་དགེའི་ལས། །གོམས་པའི་སྦྱོར་བས་དེ་ཡི་བདག་ཏུ་འགྱུར།
ཞེས་དང༌། གལ་ཏེ་སྲིད་པ་གཞན་ཡོད་པར་མ་གྱུར་ན། འདོད་
ཆགས་ལ་སོགས་པ་དེ་དག་ལ་འབྱུང་བའི་རྒྱུ་གང་ཞིག་ཡིན་པར་་་་
འགྱུར། དེའི་སྐྱེ་བ་གཞན་ཉིད་དུ་གོམས་པ་ཁོ་ན་རྒྱུ་ཡིན་པའི་ཕྱིར་
འཇིག་རྟེན་ཕ་རོལ་ཡོད་པར་གྲུབ་བོ། ། ཞེས་གསུངས་ཤིང་།
སློབ་དཔོན་ཆེན་པོ་ལེགས་ལྡན་འབྱེད་ཀྱིས་ཀྱང་། བེའུ་འང་སྔོན་
ཆད་གོམས་བྱས་པས། ཁྱུང་མ་ཐག་ཏུ་ཟས་ཚོལ་བྱེད། །ཟས་ཀྱི་
དོན་དུ་བསྐྱོད་པའི་ཕྱིར།།། དཔེར་ན་དབང་བོ་སྨིན་པ་བཞིན།
ཞེས་གསུངས་སོ། ། མངོན་པ་མཛོད་ལས། མེད་ལྟ་ཡིད་བདེ་
སྡུག་བསྔལ་དང་། །ཞེས་གསུངས་པ་ལྟར། ལོག་ལྟ་ནི་སྐབས་
འགར་ཚོར་བ་ཡིད་བདེ་དང་མཚུངས་ལྡན་དུ་འགྲོ་ལ། སྐབས་་
འགར་ཚོར་བ་ཡིད་མི་བདེ་དང་མཚུངས་ལྡན་དུ་འགྲོ་སྟེ། དེའི་རྒྱུ་
མཚན་ཡང་མི་འགའ་ཞིག་ལ་སྐྱེ་བ་སྔ་ཕྱི་དང་ལས་རྒྱུ་འབྲས་མེད་ཅེས་
ན། ཁོ་རང་གིས་ཚེ་འདིར་ལས་མི་དགེ་བ་དང་མ་ལེགས་པ་མང་བོ་
ཅི་ཙམ་བྱས་ཀྱང་། སྐྱེ་བ་ཕྱི་མ་མེད་ན་ལས་དེ་དག་གི་རྣམ་སྨིན་གྱི་
འབྲས་བུ་མྱོང་བ་པོ་མེད་པས། མི་དགེ་བའི་ལས་ཀྱི་རྣམ་སྨིན་མྱོང་
མི་དགོས་སོ་སྙམ་ནས་ཡིད་ལ་དགའ་བ་ཞིག་སྐྱེས་ལ། སྐྱེ་བ་སྔ་ཕྱི་
དང་ལས་རྒྱུ་འབྲས་ནི་ངེས་པར་ཡོད་ཅེ་ན་མི་དགའ་སྟེ། མི་དགེ་
བའི་ལས་ཀྱི་འབྲས་བུ་མྱོང་བར་མི་འདོད་པའི་ཕྱིར། དེའི་ཕྱིར་
འཇིག་རྟེན་འདི་ན་ལས་རྒྱུ་འབྲས་དང་སྐྱེ་བ་སྔ་ཕྱི་མེད་ཟེར་བ་ཡང་
མང་བོ་ཡོད་དེ། ལས་རྒྱུ་འབྲས་དང་སྐྱེ་བ་སྔ་ཕྱི་མེད་ཟེར་བ་ལ་
52

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
དགའ་ཞིང་། ལས་ཀྱི་རྣམ་སྨིན་དང་སྐྱེ་བ་ཕྱི་མ་ཡོད་ཟེར་བ་ལ་མི་
དགའ་བའི་ཕྱིར། ལས་རྒྱུ་འབྲས་དང་སྐྱེ་བ་སྔ་ཕྱི་སོགས་ཡོད་པ་
ཞིག་ལ་དེ་དག་མེད་དོ་ཞེས་ཡིད་ཀྱིས་བཙན་པོར་དམ་བཅའ་བཞག་
སྟེ། རང་ཉིད་སྐྱེ་བ་སྔ་ཕྱི་མེད་པ་ལ་དགའ་བའི་ཕྱོགས་བཟུང་ནས་
སྐྱེ་བ་སྔ་ཕྱི་དང་ལས་རྒྱུ་འབྲས་མེད་ཚུལ་བརྒྱ་ཕྲག་དང་སྟོང་ཕྲག་་
བཤད་ཀྱང་། ཡོད་པ་ཞིག་མེད་དུ་འཇུག་མི་ཐུབ་བོ། ། ལས་རྒྱུ་
འབྲས་དང་སྐྱེ་བ་སྔ་ཕྱི་སོགས་ཡོད་པར་བལྟ་བའི་ལྟ་བ་འདི་ལ་འཇིག་
རྟེན་ཡང་དག་པའི་ལྟ་བ་ཞེས་བརྗོད་དེ། ལྟ་བ་འདི་ལྡན་པ་ཙམ་ལ་
ཡང་ཕན་ཡོན་ཤིན་ཏུ་ཆེ་སྟེ། མདོ་ལས། འཇིག་རྟེན་པ་ཡི་ཡང་
དག་ལྟ། །ཆེན་པོ་གང་ལ་ཡོད་གྱུར་པ། །དེ་ནི་བསྐལ་བ་སྟོང་དུ་་
ཡང་། །ངན་འགྲོར་འགྲོ་བར་མི་འགྱུར་རོ། ། ཞེས་དང་། རྗེ་
རིན་པོ་ཆེས་ཀྱང་། བདེ་བ་དང་སྡུག་བསྔལ་རྣམས་ནི་རྒྱུ་མེད་པ་
ལས་བྱུང་བ་དང་། གཙོ་བོ་དང་དབང་ཕྱུག་ལ་སོགས་པ་མི་མཐུན་
པའི་རྒྱུ་ལས་བྱུང་བ་ཡང་མིན་པར་དགེ་མི་དགེའི་ལས་སྤྱི་ལས་བདེ་
སྡུག་སྤྱི་དང་། བདེ་སྡུག་གི་ཁྱད་པར་སྣ་ཚོགས་པ་རྣམས་ཀྱང་ལས་
གཉིས་ཀྱི་ཁྱད་པར་སྣ་ཚོགས་པ་ཅུང་ཟད་ཀྱང་མ་འཆོལ་བར་སོ་སོར་
འབྱུང་བའི་ལས་འབྲས་ངེས་པ་ཅན་ནམ་མི་བསླུ་བ་ལ་ངེས་པ་རྙེད་པ་
ནི། ནང་བ་སངས་རྒྱས་པ་ཐམས་ཅད་ཀྱིས་ཡང་དག་པའི་ལྟ་བ་
ཞེས་པ་དཀར་བོའི་ཆོས་ཀུན་གྱི་གཞིར་བསྔགས་པའོ། ། ཞེས་་་
གསུངས་སོ། ། འདུལ་བ་ལུང་ལས། ལུས་ཅན་རྣམས་ཀྱི་ལས་
རྣམས་ནི། །བསྐལ་བ་བརྒྱར་ཡང་ཆུད་མི་ཟ། །ཚོགས་ཤིང་དུས་ལ་
བབས་པ་ན། །འབྲས་བུ་སྨིན་པ་ཉིད་དུ་འགྱུར། །དོན་ནི། སེམས་
ཅན་རྣམས་ཀྱི་ལས་དགེ་བའམ་མི་དགེ་བ་གང་ཞིག་བསགས་པའི་ལས་
53

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དེ་ནི། རྐྱེན་དང་མ་ཕྲད་ན་ལོ་གྲངས་མང་པོ་སོང་ཡང་། ལས་དེ་
དག་གི་འབྲས་བུ་ཆུད་ཟོས་ཏེ་མེད་པར་གཏན་ནས་མི་འགྱུར་ལ།
ནམ་ཞིག་ན་འཕྲལ་གྱི་རྐྱེན་དང་ཕྲད་པ་ན་འབྲས་བུ་སྨིན་པར་འགྱུར་
ཏེ། དཔེར་ན། གྲོ་ནས་ཀྱི་ས་བོན་ལྟ་བུ་ཡང་སྣོད་དུ་བཞག་ནས་
རྐྱེན་དང་མ་ཕྲད་ན་ལོ་གྲངས་མང་བོ་འགོར་ཡང་འབྲས་བུ་མྱུ་གུ་མི་
འབྱུང་ལ། ནམ་ཞིག་ནས་ལུད་དྲོད་གཤེར་སོགས་དང་ཕྲད་པའི་ཚེ་
འབྲས་བུ་མྱུ་གུ་འབྱུང་བ་བཞིན་ནོ། ། དེས་ན་ལས་དེ་བསགས་
ནས་ཚེ་རབས་མང་བོ་སོང་ཡང་ལས་ཀྱི་ས་བོན་གྱི་རྐྱེན་ནི། ཡིད་ཀྱི་
རྣམ་པར་ཤེས་པའི་སྟེང་ན་ཡོད་པས། ལས་དེ་དག་གི་འབྲས་བུ་
ཆུད་མི་ཟ་བ་ཡིན་ནོ། ། འོ་ན་ལས་ཟེར་བ་དེ་ཇི་ལྟ་བུ་ཞིག་ཡིན་ཞེ་
ན། དེ་ནི་མཛོད་ལས། ལས་ནི་སེམས་པ་དང་དེས་བྱས། །སེམས་
པ་ཡིད་ཀྱི་ལས་ཡིན་ནོ། ། དེས་བསྐྱེད་ལུས་དང་ངག་གི་ལས། །དེ་
དག་རྣམ་རིག་རྣམ་རིག་མིན། །ཞེས་གསུངས་པ་ལྟར། སློང་མོ་བ་
ལ་སྦྱིན་པ་གཏོང་བའི་སྐབས་ལྟ་བུ་ཞིག་ལ་དཔེར་བཞག་ན། རྫས་
འདི་དང་འདི་སློང་མོ་བ་དག་ལ་སྦྱིན་པར་བྱའོ་སྙམ་པའི་དང་པོར་
ཡིད་ལ་སེམས་པ་ཞིག་བྱུང་བ་ནི། རྒྱུའི་ཀུན་སློང་གི་སེམས་པའི་
ལས་ཡིན་ནོ། ། སེམས་པའི་ལས་དེ་ནི་ལུས་དང་ངག་རྣམས་བྱ་
བའི་ཡུལ་ལ་གཡོ་ཞིང་འཇུག་པར་བྱེད་པའི་སེམས་བྱུང་སེམས་་་་་་་
པའོ། ། བསམ་པའི་ལས་ནི་ཐོག་མའི་རྒྱུ་དུས་ཀྱི་ཀུན་སློང་གི་་་
སེམས་པ་དེ་ཡིས་ཀུན་ནས་བསླངས་ཏེ། ལུས་ཀྱིས་སྦྱིན་པ་གཏོང་བ་
དང་། ངག་གིས་སྙན་པར་སྨྲ་བ་ལྟ་བུའོ། ། མདོ་གཞན་ལས་
ཀྱང་། མཁས་པས་གུས་དང་རང་ལག་དང་། །དུས་སུ་མི་གནོད་
སྦྱིན་བྱེད་ན། །སྦྱིན་བདག་སྦྱིན་པ་ཡངས་ཤིང་ཆེ། །བསྐལ་བ་ཆེན་
54

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
པོར་འབྱུང་བར་འགྱུར། །ཞེས་གསུངས་པ་ལྟ་བུའོ། ། དེས་ན་
སྤྱིར་བཏང་གི་དབང་དུ་བྱས་ན་ལས་ལ་སེམས་པ་དང་། ས་བོན་
དང། བག་ཆགས་དང༌། ལུས་ངག་གི་ལས་རྣམ་པར་རིག་བྱེད་ཀྱི་
གཟུགས་དང་། རྣམ་པར་རིག་བྱེད་མ་ཡིན་པ་དག་ཀྱང་ཡོད་དོ། །
འདིར་ནི་གོ་སླ་བའི་ཕྱེར་ལས་འབྲས་སྤྱིའི་རྣམ་བཞག་ཙམ་ལས།
གྲུབ་མཐའ་སོ་སོའི་འདོད་ཚུལ་དང་སྦྱར་ནས་འདྲ་མི་འདྲ་སྣ་ཚོགས་
མི་འཆད་དོ། ། སྤྱིར་ལས་ལ་བཞི་ཡོད་དེ། ཚེ་འདིར་བསགས་
པའི་ལས་ཀྱི་འབྲས་བུ་ཚེ་འདིར་མཐོང་བ་ལ་མཐོང་ཆོས་མྱོང་འགྱུར་
གྱི་ལས་དང་། བསགས་པའི་ཚེ་ལ་ལྟོས་ཏེ་སྐྱེ་བ་ཕྱི་མར་རྣམ་སྨིན་
མྱོང་བའི་འགོ་རྩོམ་པའི་སྐྱེས་ནས་མྱོང་འགྱུར་གྱི་ལས་དང་། སྐྱེ་བ་
གཉིས་ཕན་ཆད་དུ་འབྲས་བུ་རྣམ་སྨིན་མྱོང་བའི་འགོ་རྩོམ་པའི་ལན་
གྲངས་གཞན་ལ་མྱོང་འགྱུར་གྱི་ལས་དང་། གཉེན་པོ་དང་ཁོང་ཁྲོ་
སོགས་ཀྱིས་བཅོམ་པས་འབྲས་བུ་རྣམ་པར་སྨིན་པ་མྱོང་བར་མ་ངེས་
པའི་ལས་དེ་དག་ཀྱང་ཡོད་པའི་ཕྱིར། ལས་དགེ་བ་དང་མི་དགེ་བ་
དག་ལས་གཅིག་ཏུ་རྣམ་སྨིན་མྱོང་བར་ངེས་པ་ནི། མཛོད་ལས།
ཉོན་མོངས་རབ་དང་དྲག་པོ་དང་། །ཡོན་ཏན་ཞིང་དང་རྒྱུན་ཆགས་
སུ། །བྱས་པ་གང་ཞིག་ཡིན་པ་དང༌། །ཕ་མ་གསོད་གང་དེ་ངེས་སོ། །
ཞེས་གསུངས་པ་ལྟར། ཕྲག་དོག་དང་ཞེ་སྡང་སོགས་ཉོན་མོངས་པ་
དྲག་པོས་ཀུན་ནས་བསླངས་ཏེ་མི་དགེ་བའི་ལས་གང་ཞིག་བསགས་པ་
དང་། སངས་རྒྱས་སོགས་བསོད་ནམས་ཀྱི་ཞིང་ཁྱད་པར་ཅན་ལ་
རབ་ཏུ་དང་བ་དྲག་པོ་དང༌། སྙིང་རྗེ་དང་སྨོན་ལམ་ཁྱད་པར་ཅན་
སོགས་དགེ་སེམས་དྲག་པོས་བྱས་པ་དང་། ཆོས་སྨྲ་བ་སོགས་ཡོན་
ཏན་གྱི་ཞིང་ཁྱད་པར་ཅན་ལ་བསོད་ནམས་དང་བསོད་ནམས་མ་ཡིན་
55 -

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པ་གང་རུང་བྱས་པའི་ལས་དང་། ཀུན་སློང་དྲག་པོ་མེད་ཀྱང་དུས་
རྒྱུན་ཆགས་སུ་ཡུན་རིང་བའི་བར་དུ། སངས་རྒྱས་སོགས་ལ་་་་་་་
དམིགས་ཏེ་ཐ་ན་མར་མེ་གཅིག་ཙམ་དང་མཆོད་ཡོན་སོགས་མཆོད་པ་
ཅུང་ཟད་རེ་འབུལ་བ་ལྟ་བུ་དང༌། མ་ཎི་སོགས་ཁ་བཏོན་ཅུང་ཟད་
ཙམ་ཡིན་ཡང་དུས་རྒྱུན་དུ་བཏོན་པའི་དགེ་བའི་ལས་དེ་དག་གི་་་་
འབྲས་བུ་ནི་ངེས་པར་འབྱིན་པར་གསུངས་སོ། ། མ་ཎི་ཞེས་པ་ནི་
རྒྱ་གར་གྱི་སྐད་ཡིན། བོད་སྐད་དུ་བསྒྱུར་ན་ཡིད་བཞིན་ནོར་བུ་
ཟེར། གཞུང་ལས། འཕགས་པ་སེང་གེའི་སྒྲ་དང་ཡིད་བཞིན་
ནོར། ཞེས་ཡིད་བཞིན་གྱི་ནོར་བུ་ནི་མགོན་པོ་སྤྱན་རས་གཟིགས་ཀྱི་
མཚན་གྱི་རྣམ་གྲངས་སུ་གསུངས་ཡོད། པདྨ་ནི་མེ་ཏོག་པད་མ་ལ་
ཟེར་བ་རེད། དེའི་ཕྱིར་འཕགས་པ་སྦྱན་རས་གཟིགས་ལ་ཡིད་་་
བཞིན་གྱི་ནོར་བུ་པདྨ་འཛིན་པ་ཞེས་མཚན་ནས་བརྗོད་དེ་གསོལ་བ་
བཏབ་ན། ལྷ་གཅིག་འདི་ཉིད་ཀྱིས་བྱིན་གྱིས་བརླབ་ཅིང་རྗེས་སུ་
འཛིན་པར་གསུངས། གང་གིས་ལས་དགེ་མི་དགེ་ཅི་རིགས་་་་་་་་
བསགས་པས་ཚེ་འདི་ལ་ལས་དེའི་རྣམ་སྨིན་མྱོང་བར་འགྱུར་བའི་ལས་
དེ་གང་ཞེ་ན། མཛོད་ལས། མཐོང་ཆོས་འབྲས་བུ་ཅན་གྱི་ལས། །
ཞིང་དང་བསམ་པའི་ཁྱད་པར་ལས། ཞེས་གསུངས་ཏེ། ཞིང་
ཁྱད་པར་ཅན་ལ་ཕན་པ་དང་གནོད་པ་བྱས་པ་དང་། བསམ་པ་
ཁྱད་པར་ཅན་ཤིན་ཏུ་སྟོབས་དང་ལྡན་པའི་སྒོ་ནས་དགེ་བའི་ལས་
སོགས་བསགས་པ་གང་ཡིན་པའོ། ། གཞན་ཡང་། སྡུག་བསྔལ་
གྱི་ཞིང་ནད་པ་ཉམས་ཐག་པ་དང་། ཕན་འདོགས་པའི་ཞིང་ཕ་མ་
དང་། ཕ་མ་ཅི་རིགས་མིན་ཡང་ཕ་མ་དང་འདྲ་བར་དྲིན་ཆེ་བ་དག་
དང་། ཡོན་ཏན་གྱི་ཞིང་རང་ལ་དྲིན་ཤིན་ཏུ་ཆེ་བའི་སློབ་དཔོན་
56

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
དང་། བྱང་ཆུབ་སེམས་དཔའ་སོགས་ལ་སྦྱིན་བ་བྱིན་པའི་འབྲས་བུ་
ནི་ཚད་མེད་པ་འབྱུང་སྟེ། དེ་ཉིད་ལས་། འཕགས་པ་མིན་ཡང་ཕ་
མ་དང་། །ནད་པ་དང་ནི་ཆོས་སྨྲ་དང། །སྐྱེ་མཐའི་བྱང་ཆུབ་སེམས་
དཔའ་ལ། །ཡོན་ནི་གཞལ་དུ་མེད་པ་ཡིན། །ཞེས་པ་ལྟར་རོ། །
ཁང་བུ་བརྩིགས་པའི་མདོ་ལས། ཀུན་དགའ་བོ། གསུམ་པོ་འདི་
དག་ནི་བར་ཀྱི་བསྐལ་བ་དག་ཡིན་ནོ། ། གསུམ་པོ་གང་ཞེ་ན།
མཚོན་གྱི་བར་གྱི་བསྐལ་བ་དང་། ནད་ཀྱི་བར་གྱི་བསྐལ་བ་དང།
མུ་གེའི་བར་གྱི་བསྐལ་བའོ། ། ཀུན་དགའ་བོ། དེ་ལ་གང་གིས་
ཉི་མ་གཅིག་ཙམ་སྲོག་གཅོད་པ་སྤོང་ཞིང་ཡང་དག་པར་བླངས་ཏེ་
གནས་པར་བྱེད་ན། དེ་མཚོན་གྱི་བར་གྱི་བསྐལ་བར་མི་སྐྱེ་བར་
འགྱུར་རོ། ། གང་ཞིག་གིས་ཨ་རུ་ར་གཅིག་ཙམ་ཡང་དགེ་འདུན་
ལ་འབུལ་བར་བྱེད་ན། དེ་ནད་ཀྱི་བར་གྱི་བསྐལ་བར་མི་སྐྱེ་བར་
འགྱུར་རོ། ། གང་ཞིག་གིས་ཟས་ནལ་ཟེ་གང་ཙམ་དགེ་འདུན་ལ་
འབུལ་ན་ཡང་། དེ་མུ་གེའི་བར་གྱི་བསྐལ་བར་མི་སྐྱེ་བར་འགྱུར་
རོ། ། ཞེས་གསུངས་སོ མི་དགེ་བ་བཅུའི་ནང་གི་ལོག་ལྟ་ནི་
བསམ་བཞིན་དུ་སྐྱེ་བ་སྔ་ཕྱི་དང་ལས་འབྲས་སོགས་མེད་པར་བལྟ་
བའི་ལྟ་བ་ཞིག་ཡིན་ལ། འགའ་ཞིག་རང་གི་འདོད་པའི་དོན་དེ་
ཉིད་མ་གྲུབ་པས་ཨུ་ཐུག་སྟེ། ལས་རྒྱུ་འབྲས་མེད་ཟེར་བ་སོགས་ནི་
ལོག་ལྟ་དངོས་ཀྱི་དབང་གིས་མིན་པས་ལོག་ལྟ་དངོས་མིན་ནོ། །
དཔེར་ན། མཚོ་སྔོན་པོའི་དཔོན་པོ་ཞིག་གི་བུད་མེད་ན་བ་ལ་རིམ་
གྲོ་སྟོབས་ཆེན་བསྒྲུབས་ཀྱང་བུད་མེད་ཀྱི་ཚེ་ལ་མ་ཕན་པར་ཤི་བར་
འགྱུར་བས། ཁོ་སྡུག་ཚིག་ཟོས་ཏེ་བདག་ལ་སྨྲས་པ། སེམས་ཅན་
གཅིག་གི་ཚེ་ཟད་ན། སངས་རྒྱས་སྟོང་གི་མཐུ་རྡུགས་ཟེར་བའི་ངེད་
57

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཚོ་འཇིག་རྟེན་རྒད་པོ་རྣམས་ལ་ཁ་དཔེ་ཞིག་ཡོད། དེ་ངོ་མ་རང་
རེད། ད་ཐེངས་ངས་རིམ་གྲོ་སྟོབས་ཆེན་འདི་དང་འདི་ལྟ་བུ་ཞིག་
བསྒྲུབས་ཀྱང་ཕན་པ་གཏན་ནས་མེད་ཟེར། ངས་ཁོ་ལ་ཁྱོད་ཀྱིས་
རིམ་གྲོ་སྟོབས་ཆེན་དེ་ལྟར་བསྒྲུབས་པ་ལ་ཕན་ཡོན་ཆེན་པོ་ལོས་ཡོད་
དེ་ཡོད་ངེས་རེད། འོན་ཀྱང་ཁྱོད་ཀྱི་བུད་མེད་དེ་ནི་འཆི་དུས་ལ་
ཐོན་ཡོད་ན། དུས་ཀྱི་འཆི་བ་ཡིན་པས་སྨན་དཔྱད་རིམ་གྲོ་གང་
གིས་ཀྱང་བཟློག་ཐུབ་པ་མ་རེད། འཇིག་རྟེན་འདྲེན་པའི་གཙོ་བོ་ཚེ་
དཔག་མེད། །དུས་མིན་འཆི་བ་མ་ལུས་འཇོམས་པའི་དཔལ། །ཞེས་
གསུངས་ཡོད་པ་ཁྱོད་ཀྱིས་མ་ཐོས་སམ། འཆི་བ་དུས་ལ་བབས་ན་
སངས་རྒྱས་ཚེ་དཔག་མེད་ཀྱིས་ཀྱང་མི་ཟློག་པ་རེད། ཁྱོད་ཀྱིས་
བསམ་བློ་ཞིག་ཐོངས་དང་། འཇིག་རྟེན་གྱི་ཁམས་འདི་ན་ཁྱོད་འདྲ་
བའི་སྟོབས་ཅན་རིམ་གྲོ་མང་བོ་སྒྲུབ་ཐུབ་པ་ཇི་འདྲ་ཡོད་ཀྱི་རེད།
དེ་ཐམས་ཅད་མ་ཤི་ན་ཆོག་གམ། ཞེས་སེམས་གསོ་བྱས་པས་ཁོ་
རང་ཡང་ཡིད་ཆེས་པ་ལྟ་བུའོ། ། ཡང་རྒན་མོ་ཞིག་ལ་བུ་མོ་ཞིག་
ཡོད་པ་ཤི་བར་གྱུར་པས་བདག་ལ་བཤད་པ། ང་རང་ཚོས་ཉིན་
བཞིན་དུ་བསང་དང་མཆོད་པ་ཕུལ་ཏེ་གསོལ་བ་བཏབ་ཀྱང་། ཕྱིར་
ཞིང་ན་ཚ་གོད་ཁ་ཤི་ཆད་སོགས་མི་ལེགས་པ་རྣམ་པ་དུ་མ་ཕལ་ཆེར་
རྒྱུན་མི་འཆད་པར་འོངས། འདི་ན་འགའ་ཞིག་གིས་མཆོད་པ་་
མཆོད་མེ་འབུལ་རྒྱུ་ཕར་ཞོག བསང་ཙམ་ཡང་མི་ཕུལ། ད་དུང་
ལས་རྒྱུ་འབྲས་དང་ལྷ་འདྲེ་སོགས་མེད་ཅེས་སྐུར་བ་བཏབ་སྟེ་མི་དགེ་
བ་འབའ་ཞིག་བྱེད་པ་དག་ནི། ལོ་རེ་བཞིན་ཡང་ཇེ་བཟང་ཇེ་བདེ་
རེད། འདི་དག་ལ་བལྟས་ན་ལས་རྒྱུ་འབྲས་མེད་ཟེར་བའང་བདེན་
པ་འདྲ་ཟེར། ངས་ཁོ་ལ་ཁྱོད་ཀྱིས་དེ་འདྲ་མ་བཤད་སྐུར་བ་མ་་
58

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
འདེབས། ལས་རྒྱུ་འབྲས་ཟེར་བ་དེ། ལས་དེ་དེ་རིང་བསགས་ན་
ལས་ཀྱི་རྣམ་སྨིན་གྱི་འབྲས་བུ་མྱུར་དུ་སང་ཉིན་གནངས་ཉིན་ལྟ་བུ་
ཞིག་ལ་རྣམ་སྨིན་གྱི་འབྲས་བུ་མིག་གིས་མཐོང་རྒྱུ་ཡོད་པ་ཞིག་མ་རེད།
ནམ་ཞིག་ན་ལས་བྱས་པ་ཆུད་མི་ཟ་བ་ཡིན་པས་ལས་དགེ་སྡིག་གི་
འབྲས་བུ་སོ་སོར་འབྱུང་ངེས་ཡིན། ལས་དགེ་བ་དང་མི་དགེ་བ་
གང་ཡིན་རུང། ཕལ་ཆེར་ཞིག་ནི་སྐྱེ་བ་རྗེས་ནས་རིམ་གྱིས་འབྲས་
བུ་ཡིད་དུ་འོངས་པ་དང་མི་འོང་བ་མྱོང་བར་འགྱུར་པ་ཡིན་ཏེ
མཛོད་ལས། གཅིག་ནི་འདས་པས་འབྱིན་པར་འགྱུར། །ཞེས་རྣམ་
སྨིན་གྱི་འབྲས་བུ་ནི། །རྣམ་སྨིན་གྱི་རྒྱུ་དགེ་བ་ཟག་བཅས་དང་། མི་
དགེ་བ་གཉིས་པོ་གང་ཡིན་ཡང་འདས་ནས་ཡུན་རིང་ལོན་པ་ན་རྣམ་
སྨིན་གྱི་འབྲས་བུ་འབྱིན་པར་གསུངས་ཤིང་། ཚོམས་ལས་ཀྱང་།
སྡིག་ལས་འཕྲལ་དུ་ངེས་པར་ནི། །མཚོན་བཞིན་གཅོད་པར་མི་བྱེད་
ཀྱང་། །སྡུག་པའི་ལས་ཀྱིས་འགྲོ་བ་དག །ཕ་རོལ་དུ་ནི་མངོན་པར་
འགྱུར།།ཞེས་དང་། སྔར་མཉན་ཡོད་ཚོང་དཔོན་བཞི་ཡོད་པ་་
ལས། གཅིག་ལ་དད་པ་མེད། གཅིག་ལ་ངོ་ཚ་མེད། ཡང་་་
གཅིག་སེར་སྣ་ཆེ། གཅིག་སྡིག་སྤྱོད་ལ་དགའ་དེ་དག་ལྷར་སྐྱེ་བར་
འདོད་ནས། བཅོམ་ལྡན་འདས་ལ་ཞུས་པས། སངས་རྒྱས་ཀྱིས།
གང་དུ་དེ་དག་རྣམ་སྨིན་ནི། །ཚ་བ་སོ་སོར་བསྟེན་པ་ཡི། །སྡིག་པའི་
ལས་ཀྱིས་འགྲོ་བ་དག ། ཕ་རོལ་ཏུ་ནི་ཤེས་པར་འགྱུར། །ཞེས་
བཀའ་བསྩལ་བ་ལྟ་བུའོ། ། ཡང་རྒྱ་མི་སྨན་པ་ཞིག་གིས་བདག་ལ་
བཤད་པ། ནད་པ་རྣམས་ཀྱིས་སྨན་ལ་བསྟེན་ན་ནད་ལས་གྲོལ་བར་
འགྱུར་གྱི ཆོས་བཏོན་ན་ནད་མི་དྲག་ཟེར། དེ་ལ་བདག་གིས་
སྨྲས་པ། ནད་པ་གང་ཞིག་འཆི་བའི་དུས་ལ་བབས་ཡོད་ན། སྨན་
59-

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བསྟེན་ན་ཡང་ཤི་རྒྱུ་རེད། ཆོས་ཏོན་ན་ཡང་ཤི་རྒྱུ་རེད། འཇིག་
རྟེན་འདིར་ལོ་བརྒྱའི་ཡར་སྔོན་དུ་རྒྱལ་བོ་དང་སྨན་པ་མཁས་པ་མང་
བོ་བྱུང་བ་རྣམས་ལས་ད་ལྟ་གཅིག་ཀྱང་མ་ལུས་པ་མེད་པར་གྱུར་ལ།
དེ་དག་ལ་སྨན་མེད་པའང་མ་རེད།། རང་གི་སྲོག་ལ་མི་གཅེས་པ་
ཡང་མ་ཡིན་མོད། འཆི་བའི་དུས་ལ་བབས་པ་ན་འཆི་བ་ལས་་་་
བཟློག་ཐབས་གཏན་ནས་མེད་པས་དེ་དག་ཐམས་ཅད་འདས་སོང་བ་
རེད། བཅོམ་ལྡན་འདས་ལ། གང་སྐྱེས་པ་ཐམས་ཅད་འཆིའམ།
ཞེས་ཞུས་པ་ན། འཆིའོ། ། ཞེས་མགོ་གཅིག་ཏུ་ལུང་བསྟན་་་
ཏོ། ། ཚོམས་ལས་ཀྱང་། གང་ཡང་སངས་རྒྱས་རང་སངས་་་་
རྒྱས། །སངས་རྒྱས་རྣམས་ཀྱི་ཉན་ཐོས་ཀྱང་། །སྐུ་ལུས་འདི་ནི་སྤོང་
མཛད་ན། །སྐྱེ་བོ་ཕལ་བ་སྨོས་ཅི་དགོས། ། ཞེས་གསུངས་པ་ཡིན་
ནོ། ། དེ་ལྟར་འཆི་བ་དུས་ལ་བབས་པ་ན་སྨན་ཆོས་གང་གིས་ཀྱང་
སྲོག་སྐྱོབ་མི་ཐུབ་ན། གསོ་པ་རིག་པའི་སྒོ་ནས་ནད་པ་གསོ་པའི་
ཐབས་བྱས་པ་དགོས་པ་མེད་དམ་ཞེ་ན། མི་རྣམས་ཀྱི་ནད་ལ་་་་
རིགས་བཞི་ཡོད་པས། ནད་འགའ་ཞིག་ལ་ལྟར་སྣང་ཕྲལ་གྱི་ནད་
ཅེས་བྱ་སྟེ། དེ་ལ་སྨན་མ་བསྟེན་ན་ཡང་ནད་དྲག་པར་འགྱུར་ལ།
སྨན་བསྟེན་ན་ནད་ཀྱི་སྡུག་བསྔལ་ཡུན་མི་རིང་བར་བདེ་བར་འགྱུར་
རོ། ། ཡང་ནད་འགའ་ཞིག་ལ་གདོན་ནད་ཅེས་ཟེར་ཏེ། དེ་ནི་
ཕལ་ཆེར་ཤི་འདྲེས་དང་མི་མ་ཡིན་སོགས་གཞན་གྱི་ལུས་ཁོག་ཏུ་་་་
ཞུགས་ཏེ་གནོད་པ་བྱས་པ་ལས་བྱུང་བ་སྟེ། གདོན་ནད་དེ་དག་
རིགས་སྔགས་སོགས་ཀྱིས་ཕར་སྤྲད་པ་ན་སྨན་མ་འཐུང་ན་ཡང་གནོད་
ནད་ལས་གྲོལ་བར་འགྱུར་རོ། ། ཡང་ནད་འགའ་ཞིག་ལ་ནི་ཚེ་
ནད་ཅེས་བྱ་སྟེ། ནད་དེ་རྣམས་སྨན་བསྟེན་ན་དྲག་པར་འགྱུར་ལ།
60

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
སྨན་མ་བསྟེན་ན་འཆི་བའི་ཉེན་ཁ་ཆེའོ། ། ཡང་ནད་འགའ་ཞིག་
ལ་ནི་ལས་ཀྱི་ནད་ཅེས་བྱ་སྟེ། སྨན་དཔྱད་གང་བྱས་ན་ཡང་ལས་
ནད་ཅན་གྱི་ནད་པ་དེའི་ཚེ་ལ་ཕན་པ་མེད་དོ། ། དེ་ལྟར་ཡང་སྨན་
གྱི་རྒྱུད་ལས། དང་བོ་ནད་ཤུགས་མ་རྫོགས་མངོན་ཚུལ་དུས། །
གསོ་བ་བྱས་ཀྱང་ལམ་ནས་མི་ཟློག་ཅིང་། །བར་དུ་ནད་རྒྱས་གཉེན་
པོས་འཕྲལ་མི་ཆོམས། །ཐ་མར་ཡན་ལག་བཅུ་གཉིས་ལྡན་གྱུར་་་་
ཀྱང་། ། ནད་ལས་མ་གྲོལ་སྲོག་ནི་ཟད་པར་སྣང༌། །གཞན་དག་དེ་
ལས་གོ་ལྡོག་འགྱུར་བའི་ཕྱིར། །གསོ་རིག་སྨན་གྱིས་དགོས་པ་ཅི་ཞིག་
བྱ། །འཚོ་མཛད་སྨན་པའི་རྒྱལ་བོས་ཐེ་ཚོམ་སོལ། །ཞེས་ཞུས་པའི་
ལན་དུ། ནད་ལ་བཞི་བརྒྱ་རྩ་བཞིར་གྲགས་པ་ལ། །བརྒྱ་དང་རྩ་
གཅིག་ལྟར་སྣང་འཕྲལ་གྱི་ནད། །མ་བཅོས་རང་གར་བཞག་པས་
འཚོ་བ་ཡོད། །འོན་ཀྱང་བཅོས་ན་མྱུར་དུ་བདེ་བ་སྟེར། །དཔེར་ན་
འགྱེལ་བུབ་ལ་གནས་འཐེན་པ་འདྲ། །བརྒྱ་དང་རྩ་གཅིག་ཀུན་་་་
བརྟགས་གདོན་ཡིན་པས།།།དེ་མ་བཅོས་པར་སྨན་དཔྱད་ལེན་མི་
འདོད། །གདོན་བཅོས་སྨན་མེད་གྱུར་ཀྱང་འཚོ་བ་ཡོད། །དཔེར་ན་
དཔུང་བ་གཡར་བའི་བཙོན་སུ་འདྲ། །བརྒྱ་དང་རྩ་གཅིག་ཡོངས་
བ་ཚེ་ཡི་ནད། ། མ་བཅོས་འཆི་ལ་བཅོས་ན་འཚོ་བ་ཡོད། །བརྒྱ་
དང་རྩ་གཅིག་གཞན་དབང་སྔོན་གྱི་ལས། །བཅོས་ཀྱང་མི་ཐུབ་འཆི་
བའི་ནད་ཡིན་ནོ། །ཞེས་གསུངས་པ་ལྟར་རོ། ། གཞན་ཡང་།
རང་གི་བསམ་བཞིན་དུ་བསགས་པའི་ལས་ནི་རང་གི་གྲིབ་མ་རང་གི་
ས་སུ་འགྲོ་བ་ལྟར། དགེ་སྡིག་གི་ལས་ཀྱང་རང་རང་གི་རྗེས་སུ་
《འབྲང་ནས་འགྲོ་སྟེ། ཚོམས་ལས། གལ་ཏེ་སྡིག་པའི་ལས་བྱས་
ལམ། །བྱེད་ཀྱང་རུང་སྟེ་ཁྱོད་ཀྱིས་ནི། །ཀོག་ཅེས་ལངས་ཏེ་བྲོས་གྱུར་
- 61

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཀྱང་། །སྡུག་བསྔལ་ལས་ནི་ཐར་མི་འགྱུར། །གང་དུ་གནས་ཀྱང་ལས་
ཀྱིས་མི་ཚུགས་པའི། །ས་ཕྱོགས་དེ་ནི་ཡོད་པ་མ་ཡིན་ཏེ། །བར་སྣང་
ལ་མེད་རྒྱ་མཚོའི་ནང་ན་མེད། །རི་བོ་རྣམས་ཀྱི་གསེབ་ཏུ་ཞུགས་ཀྱང་
མིན། །ཞེས་དང་། བྱིས་པ་གང་ཞིག་བྱིས་པའོ་ཞེས། །ཤེས་པ་དེ་
འདིར་མཁས་པ་ཡིན། །བྱིས་པ་གང་ཞིག་མཁས་སེམས་པ། །དེ་ནི་
བྱིས་པ་ཞེས་བརྗོད་དོ། ། ཞེས་དང༌། གང་ཞིག་བྱས་པས་གདུང་
འགྱུར་ཞིང༌། །མཆི་མས་གདོང་གཡོགས་ངུ་བཞིན་དུ། །རྣམ་སྨིན་སོ་
སོར་བསྟེན་པ་ཡི། །ལས་དེ་དག་ནི་མ་བྱས་ལེགས། །གང་ཞིག་བྱས་
ན་མི་གདུང་ཞིང་། །དགའ་ཞིང་ཡིད་ནི་བདེ་བ་ཡི །རྣམ་སྨིན་སོ་
སོར་བསྟེན་པ་ཡི། །ལས་དེ་དག་ནི་བྱས་ན་ལེགས། །ཞེས་དང།
ཁྱད་པར་འཕགས་བསྟོད་ལས། བྲམ་ཟེ་རྣམས་ནི་དགེ་སྡིག་དག།
བྱིན་པ་ལེན་བཞིན་འཕོ་བར་སྨྲ། །ཁྱོད་ཀྱིས་བྱས་པ་ཆུད་མི་ཟ། །མ་
བྱས་པ་དང་ཕྲད་མེད་གསུངས། །ཞེས་པ་ལྟར། བྲམ་ཟེ་རྣམས་
ཀྱིས་རྣམ་སྨིན་ཡིད་འོང་འབྱིན་པའི་དགེ་བའི་ལས་དང་། རྣམ་སྨིན་
ཡིད་དུ་མི་འོང་བ་འབྱིན་པའི་མི་དགེ་བའི་ལས་དག་ནི། གསེར་
དངུལ་དང་བཟའ་བཏུང་བཞིན་དུ་གཞན་ལ་སྦྱིན་པ་དང་རང་གིས་
ལེན་པ་ལ་ཡང་རང་དབང་ཡོད་པར་འདོད་པས། རང་གིས་བྱས་
པའི་སྡིག་པ་མི་དགེ་བའི་ལས་ནི་སེམས་ཅན་གཞན་རྒྱུད་ལ་འཕོ་བ་
ཡོད་པར་སྨྲའོ། ། བཅོམ་ལྡན་འདས་ཀྱིས། གང་གིས་དགེ་སྡིག་
གི་ལས་བྱས་པ་དེ་ཡི་འབྲས་བུ་ཆུད་མི་ཟ་བ་དང་། རང་གིས་མ་བྱས་
པའི་ལས་ཀྱི་འབྲས་བུ་དང་ཕྲད་པ་མེད་པར་གསུངས་ཤིང་། འདུལ་
བ་ལུང་ལས་ཀྱང་། དེས་ལས་བྱས་ཤིང་བསགས་པ་དག་གི་འབྲས་
བུ་ནི། ཕྱི་རོལ་གྱི་ས་དང་ཆུ་དང་མེ་དང་རླུང་གི་ཁམས་ལ་སྨིན་པར་
62

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
མི་འགྱུར་གྱི། ཟིན་པའི་ཕུང་བོ་དང་། ཁམས་དང་། སྐྱེ་མཆེད་
ལ་སྨིན་པར་འགྱུར་ཞེས་དང་། མདོ་ལས། སེམས་ཅན་འདི་དག་
ནི་ལས་བདག་གིར་བྱ་བ། ལས་ཀྱི་བགོ་སྐལ་ལ་སྤྱོད་པ། ལས་ཀྱི་
སྐྱེ་གནས་ལ་བསྟེན་པར་བྱ་བ་དག་སྟེ། ལས་ནི་སེམས་ཅན་མཐོན་
་དང་དམའ་བ་དང་། ངན་པ་དང་གྱ་ནོམ་པ་རྣམ་པར་འབྱེད་
པའོ། ། ཞེས་དང་། གཞན་གྱིས་བྱས་པ་བདག་གི་རྗེས་མི་འགྲོ།
རང་གིས་བྱས་པ་བྱས་ཆུད་མི་ཟ་ཞིང་། །མ་བྱས་པ་ཡི་འབྲས་བུ་གྲུབ་
ཡོད་མིན། །མ་བྱས་པ་ནི་ནམ་ཡང་བྱས་མ་ཡིན། །མ་བྱས་པ་ལས་
གཞན་དུ་བདེན་མི་འགྱུར། །འབྱོར་བ་དེར་ནི་འགྲོ་བ་ཡོད་མིན་ཏེ།
དེ་བས་དགེ་ལས་བྱ་བ་ལ་འབད་ཀྱིས། །ཞེས་དང༌། དབུ་མ་སྙིང་བོ་
ལས། རྒྱུད་གཞན་ལས་ནི་རྒྱུད་གཞན་དུ། །སྡིག་པ་འཕོ་བ་མེད་
པར་གསུངས། །ལུས་ཅན་མིན་ཕྱིར་འདོད་ཆགས་དང་། །ཞེ་སྡང་
གཏི་མུག་མི་འཕོ་བཞིན། །ཞེས་སོ། ། དེ་ཡང་ཕྱི་ཡི་རྒྱུའི་འབྲས་
ལས་ནང་གི་རྒྱུ་འབྲས་འཕེལ་ཏེ། སྔོན་བཅོམ་ལྡན་འདས་ནྱ་གྲོ་དྷའི་
གྲོང་ཁྱེར་དུ་ཕེབས་པའི་ཚེ་། བུད་མེད་ཅིག་གིས་ཏིལ་གྱི་ལ་དུ་སྤར་
བ་གང་ཕུལ་བས། བཅོམ་ལྡན་འདས་ཀྱིས། ཁྱོད་མ་འོངས་པ་ན།
རང་སངས་རྒྱས་ལེགས་སྨོན་ཞེས་བྱ་བར་སྐྱེ་བར་འགྱུར་རོ་ཞེས་ལུང་
བསྟན་པས། བུད་མེད་དེ་ཡི་ཁྱོ་ཡིད་མ་ཆེས་བར། བཤོས་དེ་ཙམ་
གྱི་ངོར་རྫུན་མ་གསུང་ཞེས་སངས་རྒྱས་ལ་སྐུར་བ་བཏབ་པ་ན།
བཅོམ་ལྡན་འདས་ཀྱིས་དེ་ལ་གསུང་བ ཤིང་ནྱ་གྲོ་དྷའི་ས་བོན་
ཡུང་ཀར་གྱི་འབྲས་བུ་ཙམ་ལས། ཤིང་ནྱ་གྲོ་དྷའི་ཤིང་གྲིབ་ཀྱི་འོག་
ཏུ་ཤིང་རྟ་ལྔ་བརྒྱའི་འཁོར་ལོ་ཕན་ཚུན་མ་རེག་པར་འགྲོ་ནུས་པའི་ནྱ་
གྲོ་དྷའི་ཤིང་སྡོང་ཆེན་པོ་སྐྱེས་ཤིང་འཕེལ་བ་ལ་དཔེར་མཛད་ནས།
63

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལས་ཆུང་ངུ་ལས་འབྲས་བུ་ཆེན་པོ་འབྱུང་བའི་ཚུལ་གསུངས་པས་དེ་
ཡིད་ཆེས་བར་མཛད་པ་ལྟ་བུའོ། ། དེ་ལྟར་སངས་རྒྱས་བཅོམ་
ལྡན་འདས་ཀྱིས་རྒྱུ་དགེ་བ་ལས་འབྲས་བུ་བདེ་བ་འབྱུང་བར་གསུངས་
པ་དང་། ལས་མི་དགེ་བ་ལས་འབྲས་བུ་སྡུག་བསྔལ་འབྱུང་བར་
གསུངས་པ་རྣམས་གཅིག་ཏུ་བདེན་པ་རང་ཡིན་ནམ་ཞེ་ན། བཅོམ་
ལྡན་འདས་ལ་གནས་དང་གནས་མཁྱེན་པའི་སྟོབས་མངའ་བས།
ལས་འབྲས་ཀྱི་རྣམ་དབྱེ་ཇི་སྐད་གསུངས་པ་རྣམས་ལུང་ཚད་མ་དང་
གཅིག་ཏུ་བདེན་པ་ཁོ་ན་སྟེ། བཅོམ་ལྡན་འདས་ཉིད་ཀྱིས་ལེགས་
པར་གསུངས་པའི་དམ་པའི་ཆོས་སྡེ་སྣོད་གསུམ་ལ་ཡང་གསེར་གྱི་སྐྱོན་
ཕྲ་རགས་ལ་བརྟགས་པ་བཞིན་དུ། ཚད་མ་གསུམ་གྱི་སྒོ་ནས་ལེགས་
པར་བརྟགས་ཏེ་ཡིད་ཆེ་བྱ་ཡི། ལུང་འདི་ནི་བཅོམ་ལྡན་འདས་ཀྱི་
གསུངས་ཡིན་པས་གཅིག་ཏུ་བདེན་པ་ཁོ་ནའོ་ཞེས་གཟུང་བར་མི་བྱ་
བར་གསུངས་པའི་ཕྱིར། རྣམ་འགྲེལ་ལས། སྐྱོབ་པ་ཉིད
གཟུགས་ལམ་གསུངས་པ། །འབྲས་མེད་ཕྱིར་ན་རྫུན་མི་གསུང་། །
ཐུགས་བརྩེ་ལྡན་ཕྱིར་རྩོམ་ཀུན་ཡང༌། །གཞན་གྱི་དོན་དུ་སྦྱོར་བར་
རོ། ། ཞེས་དང་། མདོ་ལས། དགེ་སློང་དག་གམ་མཁས་་་་
རྣམས་ཀྱིས། །བསྲེག་བཅད་བརྡར་བའི་གསེར་བཞིན་དུ། །ལེགས་
པར་བརྟག་ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། །ཞེས་
གསུངས་པའི་ཕྱིར། ཕྱི་རོལ་རྒྱང་འཕེན་པ་སོགས་ཀྱིས་ཚད་མ་ལ་
དབང་བོའི་མངོན་སུམ་མ་གཏོགས་ཚད་མ་གཞན་མེད་ཟེར་བ་མི་
འཐད་དེ། རིག་པའི་གནས་ལྔ་ལས་གཏན་ཚིགས་རིག་པ་ཞེས་པ་ནི།
དབང་བོའི་མངོན་སུམ་གྱིས་སྤྱོད་ཡུལ་མ་ཡིན་པའི་ལྐོག་ཏུ་གྱུར་བའི་
དོན་རྟོགས་བྱེད་ཀྱི་ཐབས་སྟོན་པ་ཞིག་ཡིན་པས། རྟགས་དང་་་
64

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
མཚན་མ་མ་འཁྲུལ་བའི་རྗེས་སུ་འབྲང་སྟེ། ལྐོག་གྱུར་རྟོགས་པའི་
ཚད་མ་ཞིག་ཡོད་པ་དེ་ནི། དབང་བོའི་མངོན་སུམ་ལས་གཞན་རྗེས་
དཔག་ཚད་མ་ཡིན་པའི་ཕྱིར། དཔེར་ན། སྐྱེ་བོ་ཕ་རོལ་བོ་དག་གི་
རྒྱུད་ཀྱི་ཞེ་སྡང་དྲག་པོ་དང་འདོད་ཆགས་མངོན་དུ་གྱུར་པ་སོགས་
མིག་གིས་མི་མཐོང་ཞིང་རྣ་བས་ཐོས་ཀྱང་། ཕ་རོལ་བོ་དེ་དག་ལ་
ཆགས་སྡང་མངོན་དུ་གྱུར་པ་ནི་དེ་དག་གི་ལུས་རྣམ་པར་རིག་བྱེད་ཀྱི་
རྟགས་ལས་ཤེས་པའི་ཕྱིར། དེ་ལྟར་ཡང་མདོ་ལས། དུ་བ་ལས་ནི་
མེར་ཤེས་དང་། །ཆུ་སྐྱར་ལས་ནི་ཆུ་ཤེས་དང་། །བྱང་ཆུབ་སེམས་
དཔའ་བློ་ལྡན་གྱི། །རིགས་ནི་མཚན་མ་དག་ལས་ཤེས། །ཞེས་དང་།
ལས་གྲུབ་པ་ལས། ཕྱི་རོལ་སྤྱོད་པའི་འགྱུར་པ་དག་གིས་ནི། །སྐྱེས་
བུའི་སྙིང་ལ་གནས་པའི་བསམ་པ་སྟོན། །ཞེས་དང་། སློབ་དཔོན་
ཕྱོགས་གླང་གིས། སྒྲ་ལས་བྱུང་བ་རྗེས་དཔག་ལས། །ཚད་མ་་་་
གཞན་མིན་དེ་ལྟར་དེ།།། བྱས་སོགས་བཞིན་དུ་རང་དོན་ལ། །
གཞན་སེལ་བས་ནི་བརྗོད་པར་བྱེད། །ཅེས་གསུངས་པ་ལྟར་རོ། །
འོ་ན་རང་ཅག་སོ་སྐྱེ་ཕལ་བ་རྣམས་ཀྱིས་ལས་དགེ་བ་ལ་ལྟོས་ཏེ། མི་
དགེ་བའི་ལས་བསོག་པ་ཆེས་མང་བས་དེ་ཐམས་ཅད་ཀྱི་རྣམ་སྨིན་གྱི་
འབྲས་བུ་ངེས་པར་མྱོང་དགོས་སམ་ཞེ་ན། ལས་རྣམས་ཀྱི་འབྲས་བུ་
ནི་ཆུད་མི་ཟ་བར་གསུངས་པས། སྡིག་པ་བཤགས་པ་མ་བྱས་ན་
མྱོང་དགོས་ཤིང་བཤགས་པ་བྱས་ན་རྣམ་སྨིན་མྱོང་མི་དགོས་ཏེ།
མགོན་པོ་ཀླུ་སྒྲུབ་ཀྱིས། གང་ཞིག་སྔོན་ཆད་བག་མེད་གྱུར་བ་དག
། ཕྱིས་ནས་བག་དང་ལྡན་པ་ཉིད་གྱུར་ན། །ཟླ་བ་སྤྲིན་བྲལ་ལྟ་བུར་
རབ་མཛེས་ཏེ། །དགའ་བོ་སོར་ཕྲེང་མཐོང་ལྡན་བདེ་བྱེད་བཞིན། །
ཞེས་རྒྱལ་པོ་མ་སྐྱེ་སྒྲས། རང་གི་ཕ་རྒྱལ་པོ་གཟུགས་ཅན་སྙིང་པོ་
65

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བསད་པའི་མཚམས་མེད་ཀྱི་ལས་དང་། སོར་ཕྲེང་ཅན་གྱིས་མི་མང་
བོ་བསད་པ་དང་། དགེ་སློང་བདེན་བྱེད་ཀྱིས་རང་གི་མ་བསད་
པའི་མི་དགེ་བའི་ལས་ཆེན་པོ་དེ་དག་ཀྱང་བཤགས་པ་བྱས་པས་མི་
དགེ་བའི་ལས་དེ་དག་རྩ་བ་ནས་དག་པར་གསུངས་པ་ལྟ་བུའོ། །
དེ་ལྟར་ན་སྡིག་པ་མི་དགེ་བའི་ལས་རྣམས་འདག་པའི་ཐབས་ནི་གང་
ཞེ་ན། ཡོད་དེ། དེ་བཞིན་གཤེགས་པའི་མཛོད་ཅེས་བྱ་བའི་མདོ་
ལས། སྟོང་བ་ཉིད་བསྒོམ་པས་སྡིག་པ་བྱང་བར་གསུངས་ཤིང་།
རྡོ་རྗེ་གཅོད་པ་ལས་ནི་མདོ་སྡེ་ཟབ་མོ་བཏོན་པས་སྡིག་པ་བྱང་བར་
གསུངས། དམ་ཚིག་གསུམ་བཀོད་པའི་རྒྱལ་བོ་དང་། དཔུང་་
བཟང་གིས་ཞུས་པ་ལས་ནི། གསང་སྔགས་ཀྱི་བཟླས་པ་བྱས་པས་
སྡིག་པ་འདག་པར་གསུངས། མེ་ཏོག་བརྩེགས་པའི་གཟུང་ལས།
དེ་བཞིན་གཤེགས་པའི་མཆོད་རྟེན་སོགས་ལ་མཆོད་པ་བྱས་པས་སྡིག་
པ་བྱང་བར་གསུངས། དེ་བཞིན་གཤེགས་པའི་སྐུ་གཟུགས་ཀྱི་ལེའུ་
ལས། སངས་རྒྱས་ཀྱི་སྐུ་གཟུགས་བཞེངས་པས་སྡིག་པ་འདག་པར་
གསུངས། གཞན་ཡང་། དམ་པའི་ཆོས་མཉན་པ་དང་། ཀློག་
པ་དང་། འབྲི་བ་ལ་སོགས་པ་དགེ་བའི་ལས་གང་མོས་བྱེད་པ་སྟེ།
དགེ་བའི་ལས་དེ་ཐམས་ཅད་ཀྱིས་སྡིག་པ་འདག་པར་གསུངས།
འབུམ་ཕྲག་གཅིག་ནི་བཟླས་གྱུར་ན། །རྣམ་པར་དག་པའི་བདག་
ཉིད་འགྱུར། །ཞེས་ཡི་གེ་བརྒྱ་བ་འབུམ་ཕྲག་གཅིག་བཟླས་ན་སྡིག་པ་
ཐམས་ཅད་འདག་པར་གསུང་བ། ཕུང་བོ་གསུམ་པ་ཞེས་བྱ་བ་ལྟུང་
བཤགས་བཏོན་པས་སྡིག་བ་བྱང་བར་གསུངས་ཤིང་། ཕྱག་རྡོར་
འཁོར་ཆེན་གྱི་རྒྱུད་ལས། ༸ཨོཾ་བཛྲ་ས་ཏྭ་ཧཱུཾ། ཞེས་འབུམ་བཟླས་ན་
རྩ་བའི་དམ་ཚིག་ཉམས་པ་ཞི་བར་འགྱུར་རོ། ། ཞེས་སོགས་་་་་
---66

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
གསུངས་པ་ལྟར་རོ། ། དེ་ཡང་ཇི་སྐད་དུ། སློབ་དཔོན་བདེ་བྱེད་
བདག་པོས། བཅོམ་ལྡན་དེ་ནི་བདག་གི་གཉེན་མིན་མུ་སྟེགས་་་
གཞན་དག་དགྲ་མ་ཡིན། །དེ་དག་གི་སྤྱོད་གཞན་ཡང་མངོན་སུམ་
གྱུར་པ་མ་མཐོང་སྟེ། །ཚིག་དང་སྤྱོད་པ་དག་གིས་སོ་སོའི་ཁྱད་པར་
ཐོས་པ་ལས། །སངས་རྒྱས་སྤྱོད་པ་ཕུལ་དུ་ཕྱིན་ལ་དད་ཕྱིར་བདག་
བསྟེན་ལགས། །བདེ་བར་གཤེགས་པ་བདག་གི་ཕ་མིན་མུ་སྟེགས་
གཞན་དག་དགྲ་མ་ཡིན། །དེ་བཞིན་གཤེགས་དེས་བདག་ནོར་མ་
སྩལ་གཟེགས་ཟན་སོགས་ཀྱིས་ཅང་མ་ཕྲོགས། །འོན་ཀྱང་སངས་རྒྱས་
བཅོམ་ལྡན་དེ་ནི་གཅིག་ཏུ་འགྲོ་ལ་ཕན་མཛད་གསུང༌། །དྲི་མེད་དྲི་མ་
ཐམས་ཅད་སེལ་བ་གང་ཡིན་དེ་ལ་བདག་དད་ལགས། ཞེས་པ་ལྟར་
དང་། གང་ལ་སྐྱོན་ནི་མི་མངའ་ཞིང། །ཡོན་ཏན་ཐམས་ཅད་ཡོད་
གྱུར་ན། །ཚངས་དང་ཁྱབ་འཇུག་དབང་ཕྱུག་ཆེ། །དེ་ཡང་བདག་གི་
སྟོན་པ་ཡིན། ། གང་ལ་སྐྱོན་ནི་མི་མངའ་ཞིང་། །ཡོན་ཏན་ཐམས་
ཅད་མངའ་བ་དང་། །ཐམས་ཅད་མཁྱེན་དང་ཐུགས་རྗེ་ཅན། །དེ་ལ་
བདག་ནི་སྐྱབས་སུ་མཆི། །ཞེས་དང་། བདག་ནི་སངས་རྒྱས་་་་་
ཕྱོགས་མི་འཛིན། །སེར་སྐྱ་སོགས་ལ་མི་སྡང་ཡང༌། །གང་ཞིག་རིགས་
པར་ལྡན་པའི་ཚིག། དེ་ཉིད་སྟོན་པར་ཡོངས་སུ་འཛིན། །ཞེས་
གཟུ་བོར་གནས་པས་གསུངས་པ་ལྟར་རོ། ། དེ་ནས་ཀྱང་གསུང་
བ། ས་འདི་རྒྱ་མཚོ་བཞི་ཡི་སྐ་རགས་གཏམས་པའི་ལྗིད་ཀྱིས་ནི། །
ལྕི་ལྕི་ལྟར་འདུག་ཁྱབ་འཇུག་བྱིན་ཡང་སྟོབས་ལྡན་སྡུག་བསྔལ་གནས་
སྐབས་གྱུར། །ཐུབ་པ་ལ་ནི་རྡུལ་ཙམ་ཕུལ་བས་རྒྱལ་པོ་མྱ་ངན་མེད་པ་
ཡིས། །ཟླ་བའི་དཀྱིལ་འཁོར་རྫོགས་པའི་འོད་ཟེར་གོས་ཅན་ས་སྟེང་
མཐའ་དག་ཐོབ། །ཅེས་ས་ཆེན་པོ་འདི་ཕྱོགས་ཀྱི་རྒྱ་མཚོ་ཆེན་པོ་བཞི་
67

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཡིས་སྐ་རགས་ལྟར་ཀུན་ནས་ཡོངས་སུ་བསྐོར་བས་གཏམས་པའི་ལྗིད་
གྱིས་ལྕི་ལྕི་ལྟར་འདུག་པ་འདི། རྒྱལ་བོ་སྟོབས་ལྡན་གྱིས་ཁྱབ་འཇུག་
ལ་བྱིན་ཡང་། དེའི་ལན་དུ་ཁྲེལ་མེད་པ་ཁྱབ་འཇུག་གིས་རྒྱལ་བོ་
སྟོབས་ལྡན་བཟུང་ནས་ས་འོག་ཏུ་བཅུག་སྟེ། བཟོད་པར་དཀའ་
བའི་སྡུག་བསྔལ་མྱོང་བའི་གནས་སྐབས་ཐོབ་པར་བྱས་སོ། ། ཐུབ་
པ་སངས་རྒྱས་བཅོམ་ལྡན་འདས་ལ་ནི། དངོས་པོ་བཟང་བོ་ལྟ་ཅི་
ས་རྡུལ་ཙམ་དད་པས་ཕུལ་བ་ལ་ཡང་བསོད་ནམས་ཀྱི་ཞིང་ཤིན་དུ་
བཟང་བའི་སྟོབས་ཀྱིས་འབྲས་བུ་ཡིད་དུ་འོང་བ་རྒྱ་ཆེན་པོ་ཐོབ་སྟེ།
དཔེར་ན། སྔོན་བཅོམ་ལྡན་འདས་རྒྱལ་བོའི་ཁབ་ཏུ་བསོད་སྙོམས་
ལ་གཤེགས་པའི་སྐབས་ཤིག་ན། ཁྱེའུ་རྒྱལ་བ་ཞེས་བྱ་བས་བཅོམ་
ལྡན་འདས་མཐོང་མ་ཐག་ཏུ་ཤིན་ཏུ་དང་བའི་སེམས་སྐྱེས་པར་གྱུར་
ཀྱང་། འབུལ་རྒྱུ་གཞན་མ་རྙེད་པར་སྲང་ལམ་གྱི་ས་སྙིམ་པ་གང་
ཕུལ་པས། བཅོམ་ལྡན་འདས་ཀྱིས་བཀའ་སྩལ་བ། ང་ཡོངས་སུ་
མྱ་ངན་ལས་འདས་ནས་ལོ་བརྒྱ་ལོན་པ་ན་ཁྱེའུ་རྒྱལ་བ་འདི། མྱ་
ངན་མེད་ཅེས་བྱ་བའི་སྟོབས་ཀྱིས་འཁོར་ལོས་བསྒྱུར་བའི་རྒྱལ་བོར་
འགྱུར་རོ། ། ཞེས་ལུང་བསྟན་པ་ལྟ་བུའོ། ། ཕྱིས་སུ་ཆོས་རྒྱལ་
མྱ་ངན་མེད་ཀྱིས་ཟླ་བའི་དཀྱིལ་འཁོར་རྫོགས་པའི་འོད་ཟེར་གྱིས་ཁྱབ་
པའི་ས་སྟེང་མཐའ་དག་ཐོབ་པར་གྱུར་ཏོ། །
འདིར་སྨྲས་པ། དགེ་དང་མི་དགེ་ལས་ལམ་བཅུ་ཡི་ཚུལ། །
ཕྱོགས་ཀྱི་ཤེས་ལྡན་དག་ལ་གཏམ་དུ་བྱས། །དེ་ཡང་ཕན་འདོད་་་
བསམ་པས་སྨྲས་པ་སྟེ། །གལ་ཏེ་མི་ཕན་གྱུར་ཀྱང་གཅིག་ཤོས་མིན། །
རིགས་པའི་སྣང་བ་བྱེ་བའི་གཟི་བརྗིད་ཅན། །ཕྱི་ནང་འཇིག་རྟེན་
གསལ་བའི་ཉིན་མོར་བྱེད། །བློ་གྲོས་ཤར་རིའི་རྩེ་ནས་དེང་འདིར་
68

ལས་འབྲས་ཀྱི་རྣམ་བཞག་ཅུང་ཟད་བརྗོད་པ།
ཤར། །ཕྱོགས་ཀྱི་ཀུན་དགའི་མེ་ཏོག་འཛུམ་ལ་ཕྱོགས། །ལས་འབྲས་
ཚུལ་ལས་བརྩམས་པའི་ཀུན་བཟང་གཏམ། །ཅུང་ཟད་བརྗོད་པའི་
བསོད་ནམས་ཡིད་བཞིན་ནོར། །མི་ཟད་ཕན་བདེ་དགོས་འདོད་ཀུན་
འབྱུང་ནི། །།སེམས་ཅན་ཀུན་གྱི་ལོངས་སྤྱོད་ཉིད་གྱུར་ཅིག། ། །
ཅེས་ལས་འབྲས་ཀྱི་རྣམ་བཞག་ཅུང་ཟད་བརྗོད་པ་མང་ཐོས་རྒན་པོའི་
འབེལ་གཏམ་ཞེས་བྱ་བ་འདི་ནི། བོད་ལྗོངས་ལྷ་ས་ནས་མཁས་
དབང་བློ་གྲོས་རྒྱ་མཚོས་ལས་རྒྱུ་འབྲས་ཀྱི་རྣམ་བཞག་ལུང་རིགས་དང་
ལྡན་པ་ཞིག་འབྲི་དགོས་ཞེས་ཡི་གེའི་ལམ་ནས་ནན་ཏན་ཆེན་པོས་
བསྐུལ་བ་ལ་བརྟེན་ནས། ཚེ་ཡི་རིག་བྱེད་འཛིན་པའི་སྨན་རམས་པ།
དགེ་སློང་ཡེ་ཤེས་རྒྱ་མཚོ་ཞེས་བྱ་བས། རབ་བྱུང་བཅུ་བདུན་པའི་
བགྲང་བྱ་དྲུག་པ་ཆུ་ཕོ་སྤྲེལ་གྱི་ལོར་མདོ་སྨད་བྱང་ཕྱོགས་ཀྱི་བ་ཡན་
རྫོང་གི་སྨན་གྱི་ཕོ་བྲང་ཆེན་པོཪ་བྲིས་པ་དགེ་ལེགས་སུ་གྱུར་་་་་་་་་་་་་་
ཅིག། ། །
69

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
༄༅། །སུམ་ཅུ་བའི་ཚིག་ལེའུར་བྱས་པ་བཞུགས་སོ། །
རྒྱ་གར་སྐད་དུ། ཏྲངྒ་ཀ་ཀཱ་རི་ཀཱ། བོད་སྐད་དུ། སུམ་ཅུ་
བའི་ཚིག་ལེའུར་བྱས་པ། འཇམ་དཔལ་གཞོན་ནུར་གྱུར་པ་ལ་ཕྱག་
འཚལ་ལོ། །དེ་ཡང་འཇིག་རྟེན་ན། བདག་དང་ཆོས་སུ་ཁྱེཉེར་་་་་
འདོགས་པ། །སྣ་ཚོགས་དག་ནི་གང་བྱུང་བ། །དེ་ནི་རྣམ་པར་ཤེས་
པར་གྱུར། ། རྣམ་རིག་ཙམ་དུ་གྱུར་པ་དེ་ཡང་རྣམ་གསུམ་སྟེ། །
རྣམ་པར་སྨིན་དང་ངར་སེམས་དང༌། །ཡུལ་ལ་རྣམ་པར་རིག་པའོ། །
དེ་ལ་ཀུན་གཞི་རྣམ་ཤེས་ནི། །ངོ་བོའི་དབང་དུ་བྱས་ན། རྣམ་སྨིན་
ས་བོན་ཐམས་ཅད་པ། །རྣམ་སྨིན་ཀྱི་ཀུན་གཞི་རྣམ་ཤེས། །དེ་ནི་
ལེན་པ་དག་དང་གནས། །སློབ་དཔོན་བློ་གྲོས་བརྟན་པའི་འགྲེལ་བ་
ལས། གཟུགས་མེད་པའི་ཁམས་ན་ནི། གཟུགས་སུ་རྣམ་པར་
སྨིན་པ་མངོན་པར་མི་འགྲུབ་པས་མིང་གཞི་ལེན་པ་ཉིད་དེ། འོན་
ཀྱང་དེ་ནི་གཟུགས་ཀྱི་བག་ཆགས་ཀྱི་དུས་ཉིད་དེ། རྣམ་པར་སྨིན་
པའི་དུས་ནི་མ་ཡིན་ནོ། ། ལེན་པ་དེ་ལ་འདི་ནི་འདིའོ་ཞེས་རིག་
པར་མི་ནུས་པ་དེའི་ཕྱིར་མི་རིག་པ་ཞེས་བྱའོ། ། གནས་ཀྱི་རྣམ་
པར་རིག་པ་ནི། སྣོད་ཀྱི་འཇིག་རྟེན་གནས་པར་རྣམ་པར་རིག་པ་
སྟེ། ཞེས་སོ། །དེ་ནི་སེམས་བྱུང་གང་དང་མཚུངས་པར་ལྡན་ཞེ་ན།
རྟག་ཏུ་རེག་དང་ཡིད་བྱེད་དང༌། ། ཚོར་དང་འདུ་ཤེས་སེམས་པར་
ལྡན། །དེ་ལ་ཚོར་བ་བཏང་སྙོམས་ཏེ། །དེ་ནི་མ་བསྒྲིབས་ལུང་མ་
བསྟན། ། རེག་ལ་སོགས་པའང་དེ་བཞིན་ནོ། ། དེ་ནི་རྒྱུན་འབབ་
70

སུམ་ཅུ་བའི་ཚིག་ལེའུར་བྱས་པ།
ཆུ་བོ་བཞིན། ། དགྲ་བཅོམ་ཉིད་ན་དེ་ལྡོག་གོ ། འདི་ནི་གྱུར་པ་
དང་པོའོ། །
ཉོན་ཡིད་ནི་ཀུན་གཞི།དེ་ལ་གནས་ཏེ་རང་འབྱུང་ཞིང༌། །དེ་ལ་
དམིགས་པ་ཡིད་ཅེས་བྱ། །རྣམ་ཤེས་ངར་སེམས་བདག་ཉིད་ཅན།
ཉོན་ཡིད་ཀྱི་ངོ་བོ་ནི། བསྒྲིབས་ལ་ལུང་དུ་མ་བསྟན་པའོ། །འཁོར་
དུ་སེམས་བྱུང་དགུ་ཡོད་དེ། ། ཀུན་འགྲོ་ལྔ་དང༌། ཉོན་མོངས་བཞི་
དང་རྟག་ཏུ་འགྲོགས། གང་ཞེ་ན། བདག་ཏུ་ལྟ་དང་བདག་ཏུ་་
རྨོངས། །བདག་རྒྱལ་བདག་ཏུ་ཆགས་པའོ། །ཉོན་ཡིད་འཁོར་་་་
བཅས་ས་གང་དུ་གཏོགས་ཤེ་ན། གང་དུ་སྐྱེས་པ་དེ་ཡིའོ། །རེག་
སོགས་ཀྱང་དེ་དགྲ་བཅོམ་མེད། །འགོག་པའི་སྙོམས་པར་འཇུག་ལ་
མེད། །འཇིག་རྟེན་འདས་པའི་ལམ་ནའང་མེད། །འདི་ནི་གྱུར་པ་
གཉིས་པའོ། །འགྲེལ་བ་ལས། དེ་ནི་སྲིད་པའི་རྩེ་མོའི་ཉོན་མོངས་
པ་བསྒོམས་པས་སྤང་བར་བྱ་བ་བཞིན་དུ། དགྲ་བཅོམ་པ་ཉིད་ཐོབ་
པ་ན་བར་ཆད་མེད་པའི་ལམ་ཉིད་ཀྱིས་སྤོང་སྟེ། དེ་ནི་དགྲ་བཅོམ་
པ་ཉིད་ཀྱི་ཚེ་ན་ཉོན་མོངས་གཞན་བཞིན་དུ་མེད་དོ། །འགོག་པའི་
སྙོམས་པར་འཇུག་པའི་དུས་ན་ཡང་ལམ་བཞིན་དུ་འགག་པར་འགྱུར་
རོ། ། འགོག་པ་ལས་ལངས་ནས་ཡང་ཀུན་གཞི་རྣམ་པར་ཤེས་པ་
ཉིད་ལས་འབྱུང་ངོ་། །གཉེན་པོ་དང་མི་མཐུན་པའི་ཕྱོགས་གཉིས་
ཅིག་ཅར་དུ་མེད་པས་འཇིག་རྟེན་ལས་འདས་པའི་ལམ་ན་དེ་མེད་
དོ། ། ཅེས་སོ། །གྱུར་པ་གསུམ་པ་འཇུག་ཤེས་དྲུག་ནི། གསུམ་པ་
ཡུལ་རྣམ་དྲུག་པོ་ལ། །དམིགས་པ་གང་ཡིན་དེ་དག་སྟེ།།འཇུག་ཤེས་
དྲུག་གི་སེམས་དང་སེམས་ལས་བྱུང་བ་འདི་དག་ནི་མཐའ་གཅིག་ཏུ།
དགེ་དང་མི་དགེ་གཉིས་ཀ་མིན། ཅི་སྟེ་ཞེ་ན། འཇུག་ཤེས་སེམས་
71

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དང་སེམས་ལས་བྱུང་བ་དག་ལ་དགེ་བ་དང་། མི་དགེ་བ་དང་།
བསྒྲིབ་ལུང་མ་བསྟན་དང་། མ་སྒྲིབ་ལུང་བསྟན་ཀྱང་ཡོད་དེ།
ཀུན་ཏུ་འགྲོ་དང་བྱེ་བྲག་ངེས། །སེམས་ལས་བྱུང་བ་དགེ་བ་དང་། །
དེ་བཞིན་ཉོན་མོངས་ཉེ་ཉོན་མོངས། །ཚོར་བ་གསུམ་དང་དེ་
མཚུངས་ལྡན། །དང་པོའི་རེག་ལ་སོགས་པ་དང་། །འདུན་མོས་དྲན་
དང་བཅས་པ་དང་། །ཏེང་ངེ་འཛིན་བློ་བྱེ་བྲག་ངོས། །དད་དང་ངོ་
ཚ་ཁྲེལ་ཡོད་དང་། །མ་ཆགས་ལ་སོགས་གསུམ་བརྩོན་འགྲུས། །ཤིན་
ཏུ་སྦྱངས་དང་བག་ཡོད་བཅས། །རྣམ་མི་འཚེ་དགེ་ཉོན་མོངས་ནི། །
འདོད་ཆགས་ཁོང་ཁྲོ་གཏི་མུག་དང་། །ང་རྒྱལ་ལྟ་བ་ཐེ་ཚོམ་མོ། །ཁྲོ་
དང་ཁོན་དུ་འཛིན་པ་དང་། །འཆབ་དང་འཚིག་དང་ཕྲག་དོག་་་་
དང་། །སེར་སྣ་དང་ནི་སྒྱུར་བཅས་དང་། །གཡོ་རྒྱགས་རྣམ་འཚེ་ངོ་
ཚ་མེད། །ཁྲེལ་མེད་རྨུགས་དང་རྒོད་པ་དང༌། །མ་དད་པ་དང་ལེ་ལོ་
དང་། །བག་མེད་པ་དང་བརྗེད་ངེས་དང་། །རྣམ་གཡེང་ཤེས་བཞིན་
མ་ཡིན་དང་། །འགྱོད་དང་གཉིད་ཀྱང་དེ་བཞིན་ཏེ། །རྟོག་པ་དང་
ནི་དཔྱོད་པའོ། །ཉེ་བའི་ཉོན་མོངས་གཉིས་རྣམ་གཉིས། སེམས་བྱུང་
འདི་རྣམས་ཀྱི་ངོ་བོ་ནི། འགྲེས་རྐང་རྣམ་བཤད་དང༌། ཆོས་གསུམ་གྱི་
རྣམ་བཞག་དག་ལས་གསལ་བར་བཤད་ཟིན་པས་འདིར་མི་འབྲིའོ། །
གཉིས་རྣམ་གཉིས། ཞེས་པ་ནི། རྟོག་དཔྱོད་གཉིས་དང་།
འགྱོད་གཉིད་གཉིས་ལ་ཉོན་མོངས་པ་དང་དེ་མ་ཡིན་པ་གཉིས་གཉིས་
ཡོད་ཅེས་པའོ། །དབང་ཤེས། །ལྔ་རྣམས་རྩ་བའི་རྣམ་ཤེས་ལས། །
ཇི་ལྟའི་རྐྱེན་ལས་འབྱུང་བ་ནི། །གཉིས་དང་གསུམ་ལ་སོགས་པ་ཡི། །
རྣམ་ཤེས་ལྷན་ཅིག་གམ་མ་ཡིན། །དབང་བོའི་རྣམ་ཤེས་རེ་རེ་བའང་
ཀུན་གཞི་རྣམ་ཤེས་ལས་འབྱུང་ངོ༌། །དེ་ཡང་དཔེར་ན། ཆུ་ལ་་
72

སུམ་ཅུ་བའི་ཚིག་ལེའུར་བྱས་པ།
རླབས་རྣམས་ཇི་བཞིན་ནོ། །ཇི་སྐད་དུ། དགོངས་འགྲེལ་བློ་གྲོས་
ཡངས་པས་ཞུས་པ་ལས། བློ་གྲོས་ཡངས་པ། དཔེར་ན། ཆུ་
བོའི་ཆུ་རྒྱུན་ཏུ་འབབ་པ་ལས། གལ་ཏེ་རླབས་གཅིག་འབྱུང་བའི་
རྐྱེན་ཉེ་བར་གནས་པར་གྱུར་ན་རླབས་གཅིག་འབྱུང་ངོ་། །གལ་ཏེ་
གཉིས་སམ་གསུམ་མམ། རླབས་མང་བོ་འབྱུང་བའི་རྐྱེན་ཉེ་བར་
གནས་ན་ཡང་རླབས་མང་པོ་འབྱུང་སྟེ། ཆུ་བོའི་ཆུ་རྒྱུན་ཡང་ཆད་
པར་མི་འགྱུར་ལ། དེ་བཞིན་དུ་བློ་གྲོས་ཡངས་པ། རླབས་དེའི་ཆུ་
བོའི་གནས་ལྟ་བུའི་ཀུན་གཞི་རྣམ་པར་ཤེས་པ་ལ་ཀུན་ཏུ་བརྟེན་ཅིང་
རབ་ཏུ་གནས་ནས། གལ་ཏེ་མིག་གི་རྣམ་པར་ཤེས་པ་གཅིག་པུ་
འབྱུང་བའི་རྐྱེན་ཉེ་བར་གནས་པར་གྱུར་ན་མིག་གི་རྣམ་པར་ཤེས་པ་
གཅིག་པུ་འབྱུང་ངོ་། །གལ་ཏེ་རྣམ་པར་ཤེས་པ་གཉིས་སམ་གསུམ་
མམ་ལྔ་འབྱུང་བའི་རྐྱེན་ཉེ་བར་གནས་པར་གྱུར་ན་ཡང་གཉིས་སམ་
གསུམ་མམ་ལྔའི་བར་དུའང་འབྱུང་བར་རོ། །ལེན་པའི་རྣམ་པར་
ཤེས་པ་ཟབ་ཅིང་ཕྲ། །ས་བོན་ཐམས་ཅད་ཆུ་བོའི་རྒྱུན་བཞིན་་་་
འབབ། །བདག་ཏུ་རྟོག་པར་གྱུར་ན་མི་རུང་ཞེས། །འདི་ནི་བྱིས་པ་
རྣམས་ལ་ངས་མ་བསྟན། ། ཞེས་གསུངས་སོ། །ད་ནི་འདི་བརྗོད་
པར་བྱ་སྟེ། ཅི་ཡིད་ཀྱི་རྣམ་པར་ཤེས་པ་ནི་མིག་ལ་སོགས་པའི་རྣམ་
པར་ཤེས་པ་དག་དང་ལྷན་ཅིག་འབྱུང་ངམ། འོན་ཏེ་དེ་དག་མེད་
པར་ཡང་འབྱུང་སྙམ་ན། འདི་སྤྱིར་བཏང་དང་དམིགས་བསལ་
གཉིས་ལས།ཡིད་ཀྱི་རྣམ་ཤེས་འབྱུང་བ་ནི།རྟག་ཏུའོ་འདུ་ཤེས་མེད་པ་
དང་། །སྙོམས་པར་འཇུག་པ་རྣམ་གཉིས་དང༌། །སེམས་མེད་གཉིད་
དང་བརྒྱལ་མ་གཏོགས། །ད་ནི་བདག་དང་ཆོས་སུ་ཉེ་བར་འདོགས་
པའི་རྣམ་པར་ཤེས་པར་གྱུར་པའི་ཚུལ་བརྗོད་པར་བྱ་སྟེ། རྣམ་པར་
73

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཤེས་པར་གྱུར་པ་འདི། །རྣམ་རྟོག་ཡིན་ཏེ་དེ་ཡིས་གང་། །རྣམ་་་་
བརྟགས་དེ་མེད་དེས་ན་འདི། །ཐམས་ཅད་རྣམ་པར་རིག་པ་ཙམ། །
རྣམ་ཤེས་ས་བོན་ཐམས་ཅད་པ། །ཕན་ཚུན་དག་གི་དབང་གིས་ན། །
དེ་ལྟ་དེ་ལྟར་འགྱུར་བར་འགྲོ། །དེས་ན་རྣམ་རྟོག་དེ་དེ་སྐྱེ། །ལས་ཀྱི་
བག་ཆགས་འཛིན་གཉིས་ཀྱི། །བག་ཆགས་བཅས་པས་སྔ་མ་ཡིས། །
རྣམ་པར་སྨིན་པ་ཟད་ནས་གཞན། །རྣམ་སྨིན་སྐྱེད་པ་དེ་ཡིན་ནོ།
འདིར་མཚན་ཉིད་གསུམ་བསྟན་པ་ལ། དང་པོ་ཀུན་བརྟགས་ནི། རྣམ་
པར་རྟོག་པ་གང་གང་གིས། །དངོས་པོ་གང་གང་རྣམ་བརྟག་པ། །དེ་
ཉིད་ཀུན་ཏུ་བརྟགས་པ་ཡི། །ངོ་བོ་ཉིད་མེད་དེ་མེད་དོ། །གཞན་
དབང་ནི།གཞན་གྱི་དབང་གི་ངོ་བོ་ཉིད། །རྣམ་རྟོག་ཡིན་ཏེ་རྐྱེན་ལས་
བྱུང༌། །དེ་ལ་ཀུན་རྟོག་ནི། དགེ་མི་དགེ་ལུང་མ་བསྟན་པའི་བྱེ་བྲག་
ཐ་དད་པ་ཁམས་གསུམ་གྱི་ཀུན་རྟོག་སེམས་དང་སེམས་ལས་བྱུང་བ་
རྣམས་ཏེ། ཇི་སྐད་དུ། ཡང་དག་མ་ཡིན་ཀུན་རྟོག་ནི། །སེམས་
དང་སེམས་བྱུང་ཁམས་གསུམ་པ། །ཞེས་གསུངས་པ་ལྟ་བུའོ། །
ཡོངས་གྲུབ་ནི། གྲུབ་ནི་དེ་ལ་སྔ་མ་དེ། །རྟག་ཏུ་མེད་པར་གྱུར་པ་
གང༌། །དེ་ཕྱིར་དེ་ཉིད་གཞན་དབང་ལས། །གཞན་མིན་གཞན་མ་
ཡིན་པའང་མིན། །མི་རྟག་པ་སོགས་བཞིན་དུ་བརྗོད། །དེ་མ་མཐོང་
པར་དེ་མི་མཐོང་། ཆོས་ཅན་གཞན་དབང་དང་། དེ་ཀུན་བརྟགས་
པ་ལྟར་སྟོང་བའི་ཡོངས་གྲུབ་གཉིས་ངོ་བོ་གཅིག་ཀྱང་མཚན་ཉིད་ཐ་
དད་པ་སྟེ། དཔེར་ན། སྡུག་བདེན་དང་དེ་ལ་བརྟན་པའི་མི་རྟག་
སྡུག་བསྔལ་ལྟ་བུའོ། །འགྲེལ་བར། དེའི་ཕྱིར་ཡོངས་སུ་གྲུབ་པ་མ་
མཐོང་བར་གཞན་གྱི་དབང་མི་མཐོང་སྟེ། ཞེས་གསུངས་ལ། དེ་
ཡང་གཞན་དབང་ཕྱི་རོལ་དོན་དུ་མེད་ཀྱང་ཕྱི་དོན་དུ་སྣང་བ་སྒྱུ་མ་ལྟ་
74

སུམ་ཅུ་བའི་ཚིག་ལེའུར་བྱས་པ།
བུར་མཐོང་བ་ལ། སྔོན་དུ་ཕྱི་དོན་དུ་མེད་པའི་ཡོངས་གྲུབ་རྟོགས་
དགོས་ཏེ། རྣམ་པར་མི་རྟོག་པ་ལ་འཇུག་པའི་གཟུངས་ལས།
རྣམ་པར་མི་རྟོག་པའི་ཡེ་ཤེས་ཀྱིས་ནི་ཆོས་ཐམས་ཅད་ནམ་མཁའི་
དཀྱིལ་དང་མཚུངས་པར་མཐོང་ངོ༌། ། དེའི་རྗེས་ལ་ཐོབ་པའི་ཡེ་
ཤེས་ཀྱིས་ནི་ཆོས་ཐམས་ཅད་སྒྱུ་མ་དང་སྨིག་སྒྱུ་དང་རྨི་ལམ་དང་མིག་
ཡོར་དང་བྲག་ཆ་དང་ཆུ་ཟླ་དང་སྤྲུལ་བ་དང་མཚུངས་པར་མཐོང་ངོ་
ཞེས་གསུངས་པ་ལྟ་བུའོ། ། གལ་ཏེ་གཞན་དབང་དང་ཡོངས་གྲུབ་
རང་གི་མཚན་ཉིད་ཀྱིས་བདེན་པར་གྲུབ་ན། ཤེར་ཕྱིན་གྱི་མདོ་སྡེ་
ལས་ཆོས་ཐམས་ཅད་ངོ་བོ་ཉིད་མེད་པར་གསུངས་པ་དེ་ཇི་ལྟར་་་་
དྲངས་ཞེ་ན། ངོ་བོ་ཉིད་མེད་རྣམ་གསུམ་ལ། །དགོངས་ནས་ཆོས་
རྣམས་ཐམས་ཅད་ཀྱི། །ངོ་བོ་ཉིད་མེད་བསྟན་པ་ཡིན། །འོ་ན་ངོ་བོ་
ཉིད་མེད་པ་གསུམ་གྱི་རང་རང་གི་ངོ་བོ་ཉིད་མེད་ཚུལ་ཇི་ལྟར་ཡིན་ཞེ་
ན། དང་པོ་བ་ནི་མཚན་ཉིད་ཀྱིས། །ངོ་བོ་ཉིད་མེད་གཞན་དབང་
ཡང་། །ད་ནི་རང་ཉིད་མི་འབྱུང་བས། །ངོ་བོ་ཉིད་མེད་གཞན་ཡིན་
ནོ། །ཆོས་ཀྱི་དོན་གྱི་དམ་པའང་དེ། །འདི་ལྟར་དེ་བཞིན་ཉིད་ཀྱང་
དེ། །དུས་རྣམས་ཀུན་ནའང་དེ་བཞིན་ཉིད། །དེ་ཉིད་རྣམ་པར་རིག་
པ་ཙམ། ། ཇི་སྲིད་རྣམ་རིག་ཙམ་ཉིད་ལ། །རྣམ་པར་ཤེས་པ་མི་་་་
གནས་པ། །འཛིན་པ་གཉིས་ཀྱི་བག་ལ་ཉལ། །དེ་སྲིད་རྣམ་པར་མི་
ལྡོག་གོ · འགྲེལ་བར། འཛིན་པ་གཉིས་ནི་གཟུང་བའི་འཛིན་པ་
དང་། འཛིན་པའི་འཛིན་པ་སྟེ། དེའི་བག་ལ་ཉལ་ནི། མ་་
འོངས་པའི་འཛིན་པ་གཉིས་སྐྱེ་བར་བྱ་བའི་ཕྱིར། དེ་དག་གིས་ཀུན་
གཞི་རྣམ་པར་ཤེས་པ་ལ་ས་བོན་བཏབ་པའོ། །ཇི་སྲིད་དུ་གཉིས་མེད་
པའི་མཚན་ཉིད་རྣམ་པར་རིག་པ་ཙམ་ཉིད་ལ་རྣལ་འབྱོར་བའི་སེམས་
75

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གནས་པར་མ་གྱུར་པ་དེ་སྲིད་དུ་འཛིན་པ་གཉིས་ཀྱི་བག་ལ་ཉལ་མི་
ལྡོག་སྟེ། ཞེས་སོ། ། དོན་དང་བྲལ་བས་སེམས་ཙམ་དམིགས་
པས། སེམས་ཀྱི་ཆོས་ཉིད་ལ་གནས་པ་ཡིན་ནམ་ཞེ་ན། མ་ཡིན་ཏེ།
འདི་དག་རྣམ་རིག་ཙམ་ཉིད་ཅེས། །དེ་སྙམ་དུ་ནི་དམིགས་ནས་སུ། །
ཅི་ཡང་རུང་སྟེ་མདུན་འཇོག་ན།།། དེ་ནི་ཙམ་ལ་མི་གནས་སོ། །
འགྲེལ་བ་ལས། མདུན་དུ་ཞེས་བྱ་བ་ནི་མངོན་སུམ་དུའོ། །
འཇོག་ན་ཞེས་བྱ་བ་ནི་ཇི་ལྟར་ཐོས་པ་བཞིན་དུ་ཡིད་ཀྱིས་འཇོག་་
པའོ། ། དེ་ནི་ཙམ་ལ་མི་གནས་པ་ནི། རྣམ་པར་ཤེས་པའི་་
དམིགས་པ་མ་སྤང་པའི་ཕྱིར་རོ། ། ཞེས་སོ། ། འོ་ན་གང་གི་ཚེ་
ན་རྣམ་པར་ཤེས་པའི་འཛིན་པ་སྤངས་ཏེ། སེམས་ཀྱི་ཆོས་ཉིད་ལ་
གནས་པར་འགྱུར་ཞེ་ན། ནམ་ཞིག་ཤེས་པས་དམིགས་པ་རྣམས། །མི་
དམིགས་དེ་ཡི་ཚེ་ན་ནི། །རྣམ་པར་རིག་པ་ཙམ་ལ་གནས། །གཟུང་
བ་མེད་པས་དེ་འཛིན་མེད།།།དེ་ནི་སེམས་མེད་མི་དམིགས་པ། །
འཇིག་རྟེན་འདས་པའི་ཡེ་ཤེས་དེ། །གནས་ཀྱང་གཞན་དུ་གྱུར་པ་
སྟེ། །གནས་ངན་ལེན་གཉིས་སྤངས་པའོ། །དེ་ཉིད་ཟག་པ་མེད་དང་
དབྱིངས། །བསམ་གྱིས་མི་ཁྱབ་དགེ་དང་བརྟན། །དེ་ནི་བདེ་བ་རྣམ་
གྲོལ་སྐུ། །ཐུབ་པ་ཆེན་པོའི་ཆོས་ཞེས་བྱ། འགྲེལ་བ་ལས།གང་གི་ཚེ་
བསྟན་པ་ལ་དམིགས་པ་དང་། གདམས་ངག་ལ་དམིགས་པ་དང་།
གཟུགས་དང་སྒྲ་ལ་སོགས་པ་ཐ་མ་ལ་དམིགས་པ་ཡང་རུང་སྟེ། ཤེས་
པས་སེམས་ལས་ཕྱི་རོལ་ཏུ་མི་དམིགས་ཏེ། མ་མཐོང་མི་མཛིན་ལ་
མངོན་པར་ཞེན་པ་མེད་ཅིང་དོན་ཡང་དག་པ་ཇི་ལྟ་བ་བཞིན་དུ་་
མཐོང་ལ། དམུས་ལོང་ལྟ་བུ་ནི་མ་ཡིན་པ་དེའི་ཚེ་རྣམ་པར་ཤེས་
པའི་འཛིན་པ་ཡང་སྤངས་ཤིང་རང་གི་སེམས་ཀྱི་ཆོས་ཉིད་ལ་ཡང་
76

སུམ་ཅུ་བའི་ཚིག་ལེའུར་བྱས་པ།
གནས་པ་ཡིན་ཏེ། འདི་ཉིད་དུ་གཏན་ཚིགས་སྨོས་པ། གཟུང་བ་
མེད་པས་དེ་འཛིན་མེད་ཅེས་བྱའོ། ། གཟུང་བ་ཡོད་ན་འཛིན་
པར་འགྱུར་ཏེ། གཟུང་བ་མེད་ན་མ་ཡིན་ནོ། ། གཟུང་བ་མེད་
ན་འཛིན་པ་མེད་པར་ཡང་རྟོགས་པར་འགྱུར་གྱི། གཟུང་བ་མེད་པ་
འབའ་ཞིག་ནི་མ་ཡིན་ནོ། ། དེ་ལྟར་ན་དམིགས་པར་བྱ་བ་དང་།
དམིགས་པར་བྱེད་པ་ལ་རྣམ་པར་མི་རྟོག་པས་མཉམ་པ་འཇིག་རྟེན་
ལས་འདས་པའི་ཡེ་ཤེས་འབྱུང་སྟེ གཟུང་བ་དང་འཛིན་པར་་
མངོན་པར་ཞེན་པའི་བག་ལ་ཉལ་སྤོང་ཞིང་རང་གི་སེམས་ཀྱི་ཆོས་
ཉིད་ལ་ཡང་སེམས་གནས་པར་འགྱུར་རོ། ། ཞེས་དང་། གནས་
ངན་ལེན་ནི་གནས་ལས་སུ་རུང་བ་ཉིད་དེ། དེ་ཡང་ཉོན་མོངས་པ་
དང་། ཤེས་བྱའི་སྒྲིབ་པའི་ས་བོན་ནོ། ། གནས་གྱུར་པ་དེ་ཡང་
ཉན་ཐོས་ལ་སོགས་པ་ལ་ཡོད་པའི་གནས་ངན་ལེན་སྤངས་པས་ཐོབ་
པར་འགྱུར་བ་ནི་གང་། རྣམ་གྲོལ་སྐུ་ཞེས་བྱ་བ་སྨོས་སོ། ། བྱང་
ཆུབ་སེམས་དཔའ་ལ་ཡོད་པའི་གནས་ངན་ལེན་སྤངས་པས་ཐོབ་པར་
འགྱུར་བ་ནི་གང་། ཐུབ་པ་ཆེན་པོའི་ཆོས་ཞེས་བྱ་ཞེས་བྱ་བ་སྨོས་ཏེ།
སྒྲིབ་པ་རྣམ་པ་གཉིས་སྤངས་པའི་བྱེ་བྲག་གིས་གནས་གྱུར་པ་བླ་ན་
ཡོད་པ་དང་།བླ་ན་མེད་པར་བསྟན་ཏེ། ཞེས་གསུངས་སོ། །སུམ་ཅུ་
བའི་ཚིག་ལེའུར་བྱས་པ་སློབ་དཔོན་ཆེན་པོ་དབྱིག་གཉེན་གྱི་མཛད་པ་
རྫོགས་སོ། ། རྒྱ་གར་མཁན་པོ་ཛི་ན་མི་ཏྲ་དང་ཤཱི་ལེནྡྲ་བོ་དྷི་དང་།
ཞུ་ཆེན་གྱི་ལོ་ཙཱ་བ་བནྡེ་ཡེ་ཤེས་སྡེས་བསྒྱུར་ཅིང་ཞུས་ཏེ་གཏན་ལ་ཕབ་
པའོ། ། ། །
77

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
༄༅། །ལུང་སྟོན་པ་སུམ་ཅུ་བའི་འགྲེལ་བ་དོན་
གསལ་ཞེས་བྱ་བ་བཞུགས་སོ། །
གང་ཞིག་ཀུན་ལ་མ་རིག་མུན་པ་སངས། །ཤེས་བྱའི་དཀྱིལ་
འཁོར་ཀུན་ལ་མཁྱེན་པ་རྒྱས། །བདེན་བཞིའི་བླང་དོར་ཇི་བཞིན་
སྟོན་མཛད་པའི། །ཐམས་ཅད་མཁྱེན་པ་དེ་ལ་ཕྱག་འཚལ་ནས། །ས་
ཡི་ཚངས་པ་རྐང་གཉིས་རྣམས་ཀྱི་རྗེ། །སྲོང་བཙན་རྒྱལ་བོའི་བཀའ་
བློན་གངས་ཅན་མིག། དེ་ཡི་ངོ་མཚར་ལེགས་བཤད་མཆོག་གི་་་་་་་
འགྲེལ །རྒྱལ་བློན་རྣམས་ཀྱི་བཀའ་དྲིན་དྲན་ཕྱིར་བྲི། །འདིར་ལོ་
ཆེན་ཐོན་མི་སམ་བྷོ་ཊས་མཛད་པའི་བསྟན་བཅོས་ཆེན་པོ་ལུང་སྟོན་
པ་སུམ་ཅུ་བའི་དོན་ཅུང་ཟད་བཤད་པ་ལ།རྒྱ་གར་སྐད་དུ།བྱཱ་ཀ་ར་ཎ་
ཏྲེང་ཤད་ནཱ་མ།བོད་སྐད་དུ།ལུང་སྟོན་པ་སུམ་ཅུ་བ་ཞེས་བྱ་བ།སྨྲ་བའི་
དབང་ཕྱུག་ལ་ཕྱག་འཚལ་ལོ། །ཞེས་བྱུང་། དེ་ཡང་བྱཱ་ཀ་ར་ཎ་ནི་ལུང་
སྟོན་པ། ཏྲེང་ཤད་ནི་སུམ་ཅུ་བ། ནཱ་མ་ནི་ཞེས་བྱ་བའི་དོན་ནོ། །མིང་
ཚིག་ཡི་གེ་སོགས་རྣམ་དབྱེ་དང་ཚིག་ཕྲད་ཀྱི་སྒོ་ནས་གསལ་བར་བརྡ་
སྤྲོད་པའམ་ལུང་སྟོན་པས་ན་ལུང་སྟོན་པ་ཞེས་བྱ་ལ། ཀ་སོགས་གསལ་
བྱེད་སུམ་ཅུ་བརྗོད་བྱར་བྱེད་པའམ་ཤོ་ལོ་ཀ་སུམ་ཅུའི་ལྷག་ཙམ་གྱི་
བདག་ཉིད་ཅན་ཡིན་པས་ན་སུམ་ཅུ་བ་ཞེས་བྱའོ། །ཤོ་ལོ་ཀ་སུམ་ཅུ་
ལས་ཅུང་ཟད་ལྷག་ཀྱང་ཉེས་པ་མེད་དེ། གཞུང་གཞན་ལས་ཀྱང་། དེ་
དང་ཉེ་བས་དེ་སྐད་བཤད་དོ། །ཞེས་གསུངས་པ་ལྟར་རོ། །སྨྲ་བའི་
དབང་ཕྱུག་ལ་ཕྱག་འཚལ་ལོ། །ཞེས་པ་ནི། མངོན་པའི་སྡེ་སྣོད་ཀྱི་
---- 78

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
འགྱུར་ཕྱག་དང་མཐུན་པར་མཛད་པ་སྟེ། བསྟན་བཅོས་ཆེན་པོ་འདི་
དག་ཀྱང་མངོན་པའི་སྡེ་སྣོད་ཀྱི་ཕྱོགས་སུ་གཏོགས་པས་ཤེས་རབ་ཀྱི་
ལྷ་རྗེ་བཙུན་འཇམ་པའི་དབྱངས་ལ་ཕྱག་བྱས་པའོ། །གང་ལ་ཡོན་
ཏན་མཆོག་མངའ་བའི། །དཀོན་མཆོག་དེ་ལ་ཕྱག་འཚལ་ལོ། །ཞེས་
པ་ནི། རྣམ་པ་ཐམས་ཅད་མཁྱེན་པའི་ཡེ་ཤེས་ལ་སོགས་པ་ཡོན་ཏན་གྱི་
མཆོག་མངའ་བའི་དཀོན་མཆོག་གི་ཆེ་བ་འདོན་པ་དང་བཀུར་སྟི་བྱ་
བའི་ཕྱིར་ཕྱག་འཚལ་བའོ། །གང་གིས་སྒྲ་དབྱངས་གསུངས་པ་ཡི། །
འཇམ་པའི་དབྱངས་ལ་ཕྱག་འཚལ་ལོ། །ཞེས་གསུངས། འདི་ནི་་་་
དབྱངས་ཡིག་ཐོག་མར་གསུང་པ་བོར། རྗེ་བཙུན་འཇམ་པའི་དབྱངས་
སུ་གྲགས་པའི་གཏམ་རྒྱུད་དང་སྦྱར་ཏེ་ཕྱག་འཚལ་བྱས་པའོ། །གང་
གིས་མིང་གཞི་སྔོན་གསུངས་པའི། །རྟག་ཞི་བ་ལ་ཕྱག་འཚལ་ལོ། །
ཞེས་གསུངས། མིང་ཚིག་གང་ལས་བྱུང་བའི་གཞི་གསལ་བྱེད་ཡི་གེ་
རྣམས་སྔོན་ཐོག་མར་གསུང་པ་བོ་རྟག་ཞི་བ་ལ་བཀའ་དྲིན་གཟོ་བའི་
ཕྱིར་ཕྱག་བྱས་པའོ། །རྟག་ཞི་བ་ནི། སོ་སོར་འབྲང་མའི་སྲུང་བའི་
སྐབས་སུ། དམངས་རིགས་ཕྱིར་ནི་རྟག་ཞི་བ། །ཁྱབ་འཇུག་ལེགས་
པར་བྲི་བར་བྱ། །ཞེས་དམངས་རིགས་ཀྱི་ཆེད་དུ་ཡིན་ན་སྲུང་འཁོར་
གྱི་ལྟེ་བར་རྟག་ཞི་བ་དང་ཁྱབ་འཇུག་གཉིས་པོ་གང་རུང་ཞིག་བྲི་་
དགོས་པར་གསུངས་པས་ཁྱབ་འཇུག་མིན་ལ།རྗེའུ་རིགས་ཕྱིར་ནི་རྣམ་
ཐོས་བུ། །ལྷ་ཡི་དབང་ཕྱུག་དབང་བོ་བྲི། །ཞེས་རྣམ་ཐོས་སྲས་དང་
ལྷ་ཆེན་དབང་ཕྱུག་དང་བརྒྱ་བྱིན་གསུམ་པོ་གང་རུང་ཞིག་བྲི་བར་
བཤད་ཀྱང་། དམངས་རིགས་དང་རྗེའུ་རིགས་ཀྱི་དོན་དུ་བྲི་རྒྱུའི་ལྷ་སོ་
སོར་བཤད་པས་དབང་ཕྱུག་ཀྱང་མིན་པ་འདྲ་ཡང་།སྒྲོན་གསལ་མཆན་
ལས། དེས་ན་འདི་ནི་སྒྲའི་རིག་བྱེད་ཐོག་མར་ཚངས་པ་ཆེན་པོས་བྱས་
79

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པར་བཤད་པའི་གཏམ་རྒྱུད་དང་སྦྱར་བ་སྟེ།དཔེར་ན།ཡི་གེ་ཨོཾ་དང་ཨ་
ཐཱའི་སྒྲ། །གཉིས་པོ་འདི་ནི་སྔོན་ཚངས་པའི། །མཁུར་ཚོས་བརྟོལ་ཏེ་
མངོན་པར་བྱུང་། །དེས་ན་འདི་གཉིས་བཀྲ་ཤིས་ཡིན། །ཞེས་བཤད་
པ་ལྟ་བུའོ། །མངོན་བརྗོད་ཟླ་ཟེར་ལས། རྟག་ཞི་བ་ཚངས་པ། ཞེས་
གསུངས་སོ། །དེ་ནས། སྡེབ་སྦྱོར་ལེགས་མཛད་མཁས་རྣམས་དང་། །
བླ་མ་ལ་ཡང་ཕྱག་འཚལ་ལོ། །ཞེས་པ་ནི། །ཚིག་དོན་གྱི་སྡེབ་སྦྱོར་
ལེགས་པའི་གཞུང་རྩོམ་པ་བོ་མཁས་པ་རྣམས་དང་བྱེ་བྲག་ཏུ་མཁན་
པོ་ཉིད་ལ་ལེགས་བཤད་འདོམས་པའི་བྲམ་ཟེ་ལི་བྱིན་ཀ་ར་དང་། ལྷ་
རིག་པའི་སེང་གེ་སོགས་བླ་མ་རྣམས་ལ་ཕྱག་འཚལ་ལོ། །ཞེས་པའོ། །
རྩོམ་པར་དམ་བཅའ་ནི། ནས། བསླབ་པ་ཀུན་གྱི་གཞི་འཛིན་ཅིང་། །
རིག་བྱེད་སྨྲ་བ་རྣམས་ཀྱི་རྒྱུ། །མིང་ཚིག་བརྗོད་པ་ཀུན་གྱི་གཞི། །ཡི་
གེ་སྦྱོར་བ་བཤད་པར་བྱ། །ཞེས་བྱུང་། ད་ལྟར་ཕྱག་འཚལ་ནས་བྱ་བ་
གང་ལ་འཇུག་ཅེ་ན།ཚུལ་ཁྲིམས་དང་། ཏིང་ངེ་འཛིན་དང་།ཤེས་རབ་
ཀྱི་བསླབ་པ་གསུམ་གྱི་གཞི་སྡེ་སྣོད་གསུམ་གྱི་ཚིག་དོན་རྣམས་རང་
གིས་འཛིན་ཅིང་གཞན་ལ་སྤེལ་བ་དང་།མཆོད་སྦྱིན་དང་།ངེས་བརྗོད་
དང་། སྲིད་སྲུང་དང་། སྙན་ཚིག་སྟེ་རིག་བྱེད་བཞི་སྨྲ་བ་རྣམས་ཀྱི་རྒྱུ་
དང་། བྱེ་བྲག་ཏུ་བོད་གངས་ཅན་པ་རྣམས་ཀྱི་རང་གི་སྐད་ཀྱི་གདངས་
དང་མཐུན་པའི་མིང་ཚིག་གིས་ཕྱི་ནང་གི་ཆོས་གང་ཞིག་བརྗོད་པར་
བྱེད་པ་ཀུན་གྱི་གཞིར་གྱུར་པའི་བོད་ཀྱི་ཡི་གེ་དང་རྣམ་དབྱེ་ཚིག་ཕྲད་
ལ་སོགས་པའི་སྦྱོར་བ་ནི། མཁན་པོ་ཁོ་བོས་དགོས་པ་ཆེན་པོ་དུ་མའི་
ཕྱིར་དུ་བཤད་པར་བྱའོ་ཞེས་ཐུགས་བསྐྱེད་སྨོན་ལམ་ཆེན་པོས་གཞུང་
འདི་ཉིད་རྩོམ་པའི་དམ་བཅའ་མཛད་དོ། །དེ་ལྟར་གཞུང་རྩོམ་པའི་
སྔོན་འགྲོ་རྣམས་སོང་ནས་གཞུང་དངོས་འཆད་པ་ལ། ཡི་གེ་ཨཱ་ལི་
80

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
ཀཱ་ལི་གཉིས། །ཨཱ་ལི་གསལ་བྱེད་ཨི་སོགས་བཞི།།ཀཱ་ལི་སུམ་ཅུ་ཐམ་
པའོ། །ཞེས་གསུངས། འཆད་པར་འགྱུར་བའི་བོད་ཀྱི་ཡི་གེ་ལ་སྤྱིར་
དབྱེ་ན་ཨཱ་ལི་དང་ཀཱ་ལི་གཉིས་ཡོད་ཅིང་། དེ་ཡང་རིམ་པ་བཞིན་ཨཱ་ལི་
ནི་དབྱངས་དང་། ཀཱ་ལི་ནི་གསལ་བྱེད་དོ། །དེ་དག་ལ་དབྱེ་བ་དུ་ཡོད་
ཅེ་ན། དབྱངས་ལ་ཨི་སོགས་བཞི་དང་། ཀཱ་ལི་སྟེ་གསལ་བྱེད་ལ་ཀ་ལ་
སོགས་པའི་ཡི་གེ་སུམ་ཅུ་ཐམ་པ་ཡོད་དོ།།།ཞེས་པའོ། །དེ་ཡང་་་་་
དཔང་བློ་གྲོས་བརྟན་པས། བརྗོད་འདོད་དབང་གིས་རླུང་གཡོས་་
ཤིང་། །དེ་ཡི་གནས་དང་བྱེད་པ་དང་། །ལྷན་ཅིག་ཡི་གེ་གདངས་
རྣམས་སྐྱེ། །ཞེས་དང་། མི་འགྱུར་བ་དང་གསལ་བྱེད་དང་། །བརྗོད་
པར་བྱེད་པའི་ནུས་ལྡན་ཕྱིར། །ཡི་གེ་ཞེས་ནི་བརྗོད་པ་ཡིན། །ཞེས་
གསུངས་པ་ལྟར་ལ། ང་རོའི་བདག་ཉིད་ཅན་ཡིན་པས་ན་དབྱངས་
དང་། བརྗོད་བྱའི་དོན་གསལ་བར་བྱེད་པས་ན་གསལ་བྱེད་ཅེས་པ་ནི་
ངེས་ཚིག་གི་བཤད་པའོ། །ཡི་གེ་སྐད་དོད་ཨ་ཀྵ་ར་ཞེས་པ་མི་འགྱུར་
བའི་དོན་ཡིན་ལ། དེ་ཡང་ཡི་གེའི་གདངས་ཀྱི་རྣམ་པ་གཞན་དུ་མི་
འགྱུར་བས་ན་དེ་སྐད་ཅེས་བཤད་དོ། །དེ་ནས་རྗེས་འཇུག་སོགས་
བཤད་པ་ནི། དེ་ལས་རྗེས་འཇུག་བཅུ་ཡིན་ཏེ། །དེ་ལས་ལྔ་ནི་སྔོན་
དུའང་འཇུག། མི་འཇུག་པ་ནི་ཉི་ཤུའོ། །ཀཱ་ལི་ཕྱེད་དང་བརྒྱད་སྡེ་
ནི། །བཞི་བཞི་དག་ཏུ་ཕྱེ་བ་ལས། །དང་པོ་གསུམ་པ་བཞི་བ་ཡི། །
མས་གཉིས་དྲུག་པའི་གསུམ་པ་དང༌། །བདུན་པ་ལ་ནི་ཤ་མ་
གཏོགས། །རྗེས་འཇུག་ཡི་གེ་བཅུ་རུ་འདོད། །རྗེས་འཇུག་ཡི་གེ་བཅུ་
བོ་ལས། །དང་བོ་གསུམ་པ་ལྔ་བ་དྲུག།བདུན་པ་རྣམས་ནི་སྔོན་དུའང་
འཇུག། མིང་གཞི་གཉིས་སམ་གསུམ་སྦྲེལ་ལམ། །དེ་ལ་དབྱངས་ཀྱི་
གཞིར་ལྡན་ཡང་། །གང་དུའང་འཇུག་མིན་སྦྱར་བའང་མིན། །ཞེས་
81

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གསུངས། མདོར་ན་གསལ་བྱེད་སུམ་ཅུ་ལས། ག་ང་ད་ན་བ་མ་འ་ར་ལ་
ས་བཅུ་ནི། མིང་གཞིའི་ཡི་གེ་དག་གི་རྗེས་སུ་གང་ཞིག་གང་ལ་ཇི་ལྟར་
བརྗོད་པར་འོས་པ་ལྟར་འཇུག་ཅིང་། རྗེས་འཇུག་གི་ཡི་གེ་བཅུ་བོ་
རྣམས་ལས།ག་ད་བ་མ་འ་ལྔ་ནི།མིང་གཞིའི་རྗེས་སུ་འཇུག་པར་མ་ཟད་
མིང་གཞིའི་སྔོན་དུའང་འཇུག་ལ། དེ་དག་གི་ལྷག་མ་ཀ་སོགས་མིང་
གཞི་ཙམ་གྱི་ཡི་གེ་ཉི་ཤུ་བོ་རྣམས་ནི། ཚེག་བར་གཅིག་ཏུ་ཡི་གེ་གཉིས་
སམ་གསུམ་ལ་སོགས་པ་ལྷན་ཅིག་ཏུ་སྦྱར་ཡང་རུང་། དེ་ལ་དབྱངས་
ཡིག་བཞི་བོ་དག་ལས་གང་ཡང་རུང་བ་ཞིག་ལྡན་པར་བྱས་ཀྱང་རུང་
སྟེ།བརྗོད་བྱའི་དོན་གང་ལའང་འཇུག་པ་མིན་ནོ། །གལ་ཏེ་ཡུལ་གྲུ་ལ་
ལར་མིང་གཞི་ཁོ་ན་སྦྱར་བའི་མིང་ཚིག་སོགས་ཡོད་སྲིད་ནའང་དེ་ནི་
རང་དགར་བྱས་པ་ཙམ་ལས། གསུང་རབ་དགོངས་འགྲེལ་དང་བཅས་
པའི་དོན་གང་འཆད་པ་ལའང་མི་དགོས་ལ། དེའི་ཕྱིར་བོད་སྤྱིའི་སྐད་
ཀྱི་གདངས་མི་མཐུན་པ་དེ་ལྟ་བུ་ནི་གངས་ཅན་གྱི་ཡི་གེའི་མཁན་པོ་ཁོ་
བོས་སྦྱར་བའང་མིན་ཞེས་པའོ། །དེ་ནས་རྫོགས་ཚིག་བཤད་པ་ནི།
རྗེས་འཇུག་ཡི་གེ་བཅུ་བོ་ནི། །མིང་གང་གི་ནི་མཐར་སྦྱར་བ། །དེ་ལ་
ཨཱ་ལི་བཞི་པ་སྦྱར། །སླར་བསྡུ་བར་ནི་ཤེས་པར་བྱ། །ཞེས་གསུངས།
དེ་ཡང་རྗེས་འཇུག་རང་འདྲའི་མཐར་གོ་ངོ་བོ་ལ་སོགས་པ་སྦྱར་བ་ན།
གང་གི་མཐར་སྦྱར་བའི་མིང་ཚིག་དེ་དག་གི་བརྗོད་བྱ་རེ་ཞིག་རྫོགས་
པ་ལྟ་བུ་དང་། མིང་ཚིག་དེའི་ཚིག་གྲོགས་ཟླ་བོ་རེ་ཞིག་སླར་བསྡུས་པ་
ལྟར་སྟོན་པས་ན་གོ་སོགས་བཅུ་ལ་རྫོགས་ཚིག་དང་ཟླ་བསྡུ་དང་སླར་
བསྡུ་ཞེས་ཀྱང་བཤད་དོ། །ངོ་ཤེས་རྟག་གོ། རང་བཞིན་བཟང་ངོ་། །
རྒྱུ་ནོར་ཡོད་དོ། །མཁས་པ་ཡིན་ནོ། །ལུང་ཁྲིད་ཐོབ་བོ། །ལོངས་
སྤྱོད་མཉམ་མོ། །སེམས་ན་གསལ་ལོ། །བྱ་བ་བྱས་སོ། །ཞེས་པ་ལྟ་བུ་
82

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
དང་། འདས་ཚིག་གི་ན་ར་ལ་གསུམ་རྗེས་འཇུག་གི་མཐར་ཡང་འཇུག་
ད་དྲག་ཐོབ་པ་རྣམས་ལ་ཏོ་སྦྱོར་བ་བརྗོད་བདེ་ཞིང་ལེགས་པ་ནི།
དཔེར་ན།དུས་གསུམ་མཁྱེན་ཏོ། །ཆོས་བསྟན་ཏོ། །རྒྱ་མཚོའི་ཕ་རོལ་
ཏུ་ཕྱིན་ཏོ། །དེ་དེ་བཞིན་དུ་འཛིན་ཏོ། །མཁས་པར་གྱུར་ཏོ། །
བཀའ་སྩལ་ཏོ། །ཞེས་པ་ལྟ་བུའོ། །དེ་ནས་རྣམ་དབྱེ་གཉིས་པ་དང་།
བཞི་བ་དང་བདུན་པ་སོགས་བཤད་པ་ནི། རྗེས་འཇུག་ཡི་གེ་བཅུ་བོ་
ལས། །གང་མིང་མཐའ་ན་བཅུ་བ་གནས། །དེ་ལ་ཨཱ་ལི་གཉིས་པ་
སྦྱར། །གང་མིང་མཐའ་ན་བརྒྱད་པ་གནས། །དེ་ལ་གཉིས་པ་ཨུ་ཡང་
སྦྱར། །གང་མིང་མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་
སྦྱར། །བཞི་བ་དགུ་བ་དངོས་ཀྱང་སྟེ། །ལས་དང་ཆེད་དང་རྟེན་
གནས་དང་། །དེ་ཉིད་ཚེ་སྐབས་ལ་སྒྲ་ཡིན། །ཞེས་གསུངས། དེ་ཡང་
སུ་རུ་དུ་ན་ལ་དང་ལྔ་དངོས་སུ་བསྟན་ནས་ར་དང་ཏུ་གཉིས་ཤུགས་ལ་
བསྟན་ཏོ། །སྤྱིར་བོད་ཀྱི་རྣམ་དབྱེ་ལ་བརྒྱད་ཡོད་པས། གང་ཐོབ་བྱས་
ན།རྣམ་དབྱེ་དང་བོས་ནི།ཆོས་གང་ཡང་རུང་བའི་ངོ་བོ་ཙམ་སྟོན།རྣམ་
དབྱེ་གཉིས་པས་ནི། བྱ་བའི་ཡུལ་ཞིག་ལ་བྱ་གང་ཡང་རུང་བ་ཞིག་བྱས་
པར་སྟོན། རྣམ་དབྱེ་གསུམ་པས་ནི། བྱེད་པ་དང་བྱེད་པ་པོ་གང་ཡང་
རུང་བ་ཞིག་གིས་བྱ་བ་དེ་བྱས་པ་སོགས་སྟོན།རྣམ་དབྱེ་བཞི་བས།རང་
གང་ལ་སྦྱར་བའི་མིང་ཚིག་གི་བརྗོད་བྱ་དེའི་ཆེད་དུ་བྱ་བ་ཞིག་བྱས་པ་
སོགས་གཙོ་བོར་སྟོན།རྣམ་དབྱེ་ལྔ་བས་ནི།གཞི་གཞན་ཞིག་ལས་ཆོས་
གང་ཡང་རུང་བ་ཞིག་བྱུང་བའམ་འབྱུང་བར་སྟོན།རྣམ་དབྱེ་དྲུག་པས་
ནི། འབྲེལ་ཡུལ་ཀྱི་ཆོས་གཉིས་ཀྱི་འབྲེལ་བ་ཅི་རིགས་གཙོ་བོར་སྟོན།
རྣམ་དབྱེ་བདུན་པས་ནི། གཞི་གང་ཡང་རུང་བ་ཞིག་ཏུ་ཆོས་གང་ཡང་
རུང་བ་ཞིག་གནས་པ་གཙོ་བོར་སྟོན།རྣམ་དབྱེ་བརྒྱད་པས་ནི། གཞན་
83

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལ་འབོད་པའི་བརྡ་ཙམ་བྱེད་དོ། །གཞན་ཡང་། ཆོས་གང་ཡང་རུང་
བའི་རང་བཞིན་སོགས་དེ་ཁོ་ནར་སྟོན་པས་དེ་ཉིད་དང་། དུས་ཚིགས་
སྟོན་པས་ཚེ་སྐབས་སོགས་ལ་འཇུག་པའི་སྐབས་ཀྱང་ཡོད་དོ། །ངེས་
ཚིག་ནི་རྣམ་དབྱེ་རང་ཉིད་གང་ལ་སྦྱར་འོས་པའི་མིང་ཚིག་གི་གྲོགས་
སུ་སྦྱར་བ་ན་མིང་ཚིག་དེའི་བརྗོད་བྱའི་དོན་དེ་རྣམ་པར་དབྱེ་པའམ།
རྣམ་པར་འབྱེད་པས་ན་རྣམ་དབྱེ་ཞེས་བྱའོ། །རྣམ་དབྱེ་དང་པོས་ནི་
རང་གི་བརྗོད་བྱ་དེ་ཡི་ངོ་བོ་ཙམ་ཞིག་སྟོན་ཏེ།དཔེར་ན།ས།ཆུ།མེ།རླུང་
ཞེས་བརྗོད་པའི་ཚེ་ན། རང་རང་གི་བརྗོད་བྱའི་ངོ་བོ་ཙམ་ཞིག་བརྗོད་
པ་ལྟ་བུའོ། །སྨྲ་སྒོ་ལས། མིང་ཚིག་གསལ་བར་བྱེད་པ་དང་། །དོན་
རྣམས་བརྗོད་པར་བྱེད་པའི་ཕྱིར། །ཡི་གེ་ཞེས་ནི་བརྗོད་པ་ཡིན། །
ཞེས་དང་།ཇི་ལྟར་རྡུལ་ལས་གོང་བུ་བཞིན། །ཡི་གེ་འདུས་པར་གྱུར་པ་
ན། །མིང་ནི་རབ་ཏུ་གྲུབ་པར་འགྱུར། །གང་ཞིག་རྣམ་ཆ་འདས་པ་
ཡིས། །དོན་གྱི་ངོ་བོ་ཉིད་བརྗོད་ན། །རྣམ་ཆ་མང་ངམ་ཉུང་གྱུར་
ཀྱང་། །དེ་ནི་མིང་ཞེས་རབ་ཏུ་བརྗོད། །ཅེས་དང་། གལ་ཏེ་མིང་
གཉིས་འདུས་པའམ། །འོན་ཏེ་མང་བོ་འདུས་ཀྱང་རུང་། །དེ་དག་
ཁྱད་པར་བརྗོད་བྱེད་ན། །ཚིག་ཅེས་རབ་ཏུ་བརྗོད་པ་སྟེ། །ཕྲད་
རྣམས་དག་དང་བཅས་པའང་ཡིན། །ཞེས་པ་ལྟར་ཤེས་པར་བྱའོ། །
རྣམ་དབྱེ་གཉིས་པ་ནི། གཞི་གང་ཡང་རུང་བ་ཞིག་ལ་བྱ་བ་གང་ཡང་
རུང་བ་ཞིག་བྱས་པ་གཙོ་བོར་སྟོན་པ་སྟེ། དཔེར་ན། དབུས་སུ་ལྷ་རྟེན་
མཇལ།གཡས་སུ་བསྐོར་བ་བྱས།བོད་ལྗོངས་སུ་སྣམ་བུ་འཐག ཤར་
ཕྱོགས་སུ་སོང་། ནགས་སུ་བུད་ཤིང་བཏུས། ཞེས་པ་ལྟ་བུ་དང་། ཡང་།
ནམ་མཁའ་རུ་བྱ་འཕུར།མཚོ་རུ་ཉ་རྒྱུགས།ཐང་བདེ་ས་རུ་རྟ་རྒྱུགས།རྩྭ་
ཡོད་ས་རུ་ཕྱུགས་འཚོས། སྒང་མཐོ་ས་རུ་སྨན་བཏུས། ལྷོ་རུ་ལས་བྱེད་
84

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
ཅེས་པ་ལྟ་བུ་དང་།ནམ་མཁར་བྱ་འཕུར།ལྷོར་ལས་བྱེད།ཝ་ར་ན་སིར་
ཆོས་འཁོར་བསྐོར། ཞེས་པ་ལྟ་བུ་ལ་ར་དང་རུ་གཉིས་ཅི་རིགས་སྦྱར་བ་
དང་། ཁྲི་ཐོག་ཏུ་ཆོས་འཆད། རྡོ་ཐོག་ཏུ་རི་མོ་བརྐོས། ཤོག་ཐོག་ཏུ་ཡི་
གེ་བྲིས། ཐབ་ཏུ་མེ་བཏང་། རྒྱལ་བོའི་ཁབ་ཏུ་ཟློས་གར་འཁྲབ།རྒྱ་ནག་
ཏུ་སོང་། ཚོགས་ཐོག་ཏུ་གཏམ་བཤད་ཅེས་པ་ལྟ་བུ་དང་། རྒྱ་མཚོའི་ཕ་
རོལ་ཏུ་སོང་།ཚུ་རོལ་ཏུ་འོངས།ལྷ་ཁང་ཕྱི་རོལ་ཏུ་བསྐོར་བ་བྱས།ནང་
རོལ་ཏུ་བྱི་དོར་བྱས།ཟ་ཁང་དུ་ཟས་ཟོས།རྩྭ་ཐང་དུ་ཕྱུགས་འཚོས།གྲོང་
དུ་སོ་ནམ་བྱེད།རྒྱ་མཚོའི་གླིང་དུ་འགྲོ་འོངས་བྱེད།དགོན་པའི་ནང་དུ་
ཐོས་བསམ་བྱེད།སློབ་གྲྭའི་ནང་དུ་རིག་པ་བསླབས་ཞེས་པ་ལྟ་བུ་དང་།
རི་ཁྲོད་དུ་དགེ་སྦྱོར་བྱེད།ནགས་ཁྲོད་དུ་བུད་ཤིང་བཏུས།རི་སྐེད་དུ་རྟ་
ཞོན། དམངས་ཁྲོད་དུ་གཟེངས་བསྟོད་བྱེད། ལུས་སྐེད་དུ་སྐ་རགས་
བཅིངས།གནས་ཐ་དད་དུ་ཁང་བ་བརྩིགས།ཞིང་ཐམས་ཅད་དུ་ས་བོན་
གཏོར། ཞེས་པ་ལྟ་བུ། ལམ་ཆེན་དུ་སོང་། ནང་ཆེན་དུ་ཟས་ཟོས། ཐང་
ཆེན་དུ་རྟ་རྒྱུགས་བྱེད།རི་ཆེན་དུ་དར་ཆེན་བཙུགས།ཆུ་ཆེན་དུ་ཉ་ཆེན་
བཟུང་།ཞེས་པ་ལྟ་བུ།ན་དང་ལ་གཉིས་རྣམ་དབྱེ་གཉིས་པ་ལ་འཇུག་པ་
ནི། དཔེར་ན། ཚོང་ར་ན་ཚོང་བྱེད། གྲོང་ཁྱེར་ལ་བསྐོར་བ་བྱས། ལྷ་ས་
ལ་སོང་ཞེས་པ་ལྟ་བུའོ། །རྣམ་དབྱེ་བཞི་བ་ནི།རྣམ་དབྱེ་རང་ཉིད་གང་
ལ་སྦྱར་བའི་མིང་ཚིག་གི་བརྗོད་བྱ་དེའི་ཆེད་དུ་བྱ་བ་ཞིག་བྱས་པ་གཙོ་
བོར་སྟོན་པའི་རྣམ་དབྱེ་སྟེ།དཔེར་ན། ཟས་སུ་གོ་རེ་ཉོས།གོས་སུ་སྣམ་
བུ་ཉོས།གོ་གནས་སུ་འབད་པ་བྱས།མཐོ་ས་རུ་འཚིངས་ཀ་བྱས།མཁས་
ཕྱིར་དུ་རིག་པ་བསླབས། སྡིག་སྦྱང་དུ་བརྐྱངས་ཕྱག་མཚལ། སྐོམ་སེལ་
དུ་ཆུ་འཐུང་། ལམ་རྒྱགས་ཏུ་ཟ་མ་ཁུར། ནད་འགོག་ཏུ་གཙང་སྦྲ་བྱེད།
མཛེས་རྒྱན་དུ་རྒྱན་ཆ་ཉོས། མགྲོན་པོ་ལ་ཇ་སྐོལ། མེ་ཏོག་ལ་ཆུ་བླུགས།
85

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འགྲོ་འོང་བདེ་ལ་ལམ་ལས།ནམ་མཁར་འགྲོ་ལ་འཕྲུལ་འཁོར་བཟོས།ཆུ་
ཆེན་སྒྲོལ་ལ་ཟམ་ཆེན་བཟོས།སྐྱེལ་འདྲེན་བྱེད་ལ་འཕྲུལ་འཁོར་བཟོས།
གཞུང་དོན་དཀའ་སར་རྒྱས་བཤད་མཛད་ཅེས་པ་ལྟ་བུའོ། ། གང་
རྣམ་དབྱེ་གཉིས་པ་དང་བཞི་བ་གཉིས་ཀས་བྱ་བ་ཞིག་སྟོན་པ་འདྲ་
ཡང་རྣམ་དབྱེ་གཉིས་པས་གཞི་ཡང་རུང་བ་ཞིག་ཏུ་བྱ་བ་ཙམ་ཞིག་
བྱས་པར་སྟོན་གྱི། དགོས་པ་གང་གི་ཆེད་དུ་བྱ་བ་དེ་བྱས་པར་མི་
སྟོན་ལ། རྣམ་དབྱེ་བཞི་བས་དགོས་པ་གང་ཡང་རུང་བའི་ཆེད་དུ་
བྱ་བ་དེ་བྱས་པར་དངོས་ཤུགས་གང་རུང་ལ་སྟོན་པས་མི་འདྲའོ། །དེ་
དག་རྟེན་གནས་ལ་འཇུག་པ་ནི། དཔེར་ན། དབུས་སུ་རྒྱལ་བོ་ཡོད།
མཐའ་རུ་བློན་པོ་ཡོད། ནམ་མཁར་ཉི་ཟླ་ཡོད། རྒྱལ་བོའི་ཁབ་ཏུ་
དཀོར་མཛོད་ཡོད། རི་ལ་འདབ་ཆགས་གནས ཞེས་པ་ལྟ་བུ།
ཚེ་སྐབས་ལ་འཇུག་པ་ནི། དཔེར་ན། ཉི་མ་ཤར་བའི་སྐབས་སུ་
འགྲོ། ཉི་མ་ནུབ་པ་ན་ཉལ། དབང་ཆ་ཡོད་སྐབས་སུ་བྱ་བ་ཡག་
པོ་བྱེད། རྒྱུན་དུ་བསམ་པ་བཟང་པོ་བྱས། རྟག་ཏུ་སྐྱིད་པོ་བྱེད།
སྐྱ་རེངས་འཆར་ལ་ཉེ། སྐྱ་རེངས་འཆར་ལ་ཁད། ཉིན་གུང་ལ་ཞེས་
པ་ལྟ་བུའོ། །སྨྲ་བའི་སྒོ་མཚོན་ཆ་ལྟ་བུ་ལས། ལ་ནི་གཉིས་པ་བཞི་
བ་དང་། །བདུན་པ་སྡུད་དང་སྦྱོར་བ་དང་། །སྨོན་དང་ཚད་འཛིན་
གཞི་དང་ནི། ཚེ་སྐབས་དག་ཏུ་འདོད་པ་ཡིན། །ཞེས་ལ་ཡིག་སྡུད་
ཚིག་དང་། མཚམས་སྦྱོར་དང༌། སྨོན་པ་དང༌། ཚད་འཛིན་བཞི་
ལའང་འཇུག་པར་གསུངས་པས་ལ་ཡིག་སྡུད་པ་ལ་འཇུག་པ་ནི།
དཔེར་ན། མགོ་བོ་ཟླ་ཚེས་ལ། ཟླ་ཚེས་ཐིག་ལེ་ལ་ཞེས་སོགས་
དང་། ས་ཆུ་ལ་ཐིམ། ཆུ་མེ་ལ། མེ་རླུང་ལ་ཞེས་པའི་ལ་ཡིག་དག་
ཀྱང་བསྡུ་ཚིག་སྟེ། ཐིམ་ཞེས་པ་ལ་ཡིག་གིས་བསྡུས་ནས་བསྟན་པའི་
86

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
ཕྱིར། འདུལ་བ་ལས། སྔ་མ་མེད་ན་ཕྱི་མ་ལའོ། །ཞེས་སྨན་་་་
འཐུང་ལུགས་འདྲི་ཡུལ་སྨན་པ་སྔ་མ་མེད་ན་དེ་ཕྱི་མ་ལ་དྲི་ཞེས་པ་ཡིན་
པས། དེ་དྲི་བར་བྱ་ཞེས་པ་ལ་ཡིག་གིས་བསྡུས་ནས་བསྟན་ཅིང་།
ཐེག་པ་ནི་སྐུ་གཟུགས་ལའོ། ཞེས་པས་དབུལ་བར་བྱ་ཞེས་པ་ལ་ཡིག་
གིས་བསྡུས་པ་ལྟ་བུ་དང་། འཇུག་པ་ལས། བསྟན་པ་འདི་ནི་དེ་
ལྟར་ཆེས་ཟབ་དོན། །རིག་པར་མི་འགྱུར་གང་ཡིན་དེ་ལའོ། །ཞེས་
ཀུན་གཞི་སོགས་བསྟན་པ་ལ་ཡིག་གིས་བསྡུས་ཤིང་གསུང་རབ་རྣམས་
སུ་འདི་འདྲ་མང་ངོ་། ། མཚམས་སྦྱོར་དུ་ལ་འཇུག་པ་ནི། དེ་
ཉིད་ལས། ཚིག་གཉིས་རིམ་མམ་དུས་གཅིག་ཏུ། ། སྦྱོར་བར་
བྱེད་པ་མཚམས་སྦྱོར་ཡིན། །ཞེས་གསུངས་པ་ལྟར། དཔེར་ན།
ཡང་ལ་དྲོ། ་མངར་ལ་ཞིམ། ཡུད་ཙམ་་་་དཀར་ལ་གསལ།
འདུག་ལ་འགྲོ། སྐད་ཆ་དྲིས་ལ་ཤོག བསམ་མནོ་ཐོངས་ལ་ཤོད།
ཞེས་པ་ལྟ་བུ་དང་། ལག་པ་བསྙལ་ལ་ཟས་ལེན། ཞེས་པ་ནི་་
བསྙལ་ནས་ཟས་ལེན་ཞེས་པའི་ནས་དང་ཁྱད་པར་མེད་པས་མཚམས་
སྦྱོར་ཡིན་ལ། བསྙལ་ཏེ་ཞེས་བའི་ཏེ་ཡང་མཚམས་སྦྱོར་ཡིན་པས་
ལྷག་བཅས་དང་མཚམས་སྦྱོར་མི་འགལ་ལོ། །སྨོན་པ་ལ་འཇུག་པ་ནི།
གཞན་ལ་ཕན་པར་ཤོག རང་ལ་ནད་མེད་པར་གྱུར་ཅིག ལོ་
ཏོག་ལ་གནོད་པ་མེད་པར་གྱུར་ཅིག ཅེས་པ་ལྟ་བུ། ཚད་འཛིན་
ལ་འཇུག་པ་ནི། ཆུ་ཚོད་གཅིག་ལ་ཟ་མ་ཟ། ཆུ་ཚོད་བཞི་ལ་བྱ་བ་
སྒྲུབ། ཟླ་བ་དྲུག་ལ་སློབ་སྦྱོང་བྱེད། ཅེས་པ་ལྟ་བུའོ། །དེ་ཉིད་ནི།
ཚིག་ཕྲད་རང་ཉིད་གང་ལ་སྦྱོར་འོས་པའི་མིང་ཚིག་གི་གྲོགས་སུ་སྦྱར་
བ་ན། མིང་ཚིག་གི་བརྗོད་བྱའི་རང་བཞིན་ཙམ་སྟོན་པ་སྟེ།
དཔེར་ན། ཟག་བཅས་སུ་གྲུབ། ཤར་དུ་གསོལ། ལྷོ་རུ་སྔོ།
87

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ནུབ་ཏུ་དམར། བྱང་དུ་ནག གཅིག་ཏུ་བདེན། གཉིས་སུ་མེད།
སེམས་ན་གསལ། འཆད་ལ་མཁས། སྐྱིད་ན་སྡུག་ན་སྔོན་ལས་
རེད། བླ་ན་མཐོ། འགྲོགས་ན་བདེ། སངས་རྒྱས་ལ་རྫུན་པ་
མེད། སྟོང་བ་ཉིད་ལ་གཟུགས་མེད། བ་ལང་ལ་ནི་བ་མེན་མེད།
མེ་གྱེན་ལ་འབར། ཆུ་ཐུར་དུ་འགྲོ། སློབ་དཔོན་ལ་གཡོ་སྒྱུ་མེད།
དགྲ་བཅོམ་པ་ལ་ཉོན་མོངས་མེད། བྱང་ཆུབ་སེམས་དཔའ་ལ་གནོད་
སེམས་མེད། ཆུ་ཆུང་ལ་སྒྲ་ཆུང་ཞེས་བ་ལྟ་བུའོ། །ན་ཡིག་ནི། སྨྲ་
སྒོ་ལས། ན་ཞེས་བྱ་བའི་ཚིག་གི་དོན། །དམིགས་ཀྱིས་འབྱེད་དང་
རྒྱུ་མཚན་དང་། །རྒྱུ་མཚན་དོན་གྱིས་བསྟན་པ་དང་། ། ལས་དང་
ཆེད་དང་རྟེན་གནས་དང༌། །ཕྱི་ཚིག་དེ་བཞིན་སོགས་སྟོན་དང་། །
འོས་པར་དཀའ་བ་མཆོག་འཛིན་པ། །ཕྱི་ཚིག་ངེས་པར་འབྱེད་པ་
དང་། །དེ་ལས་བཟློག་པ་ཉིད་དང་ནི། །འགལ་དང་མི་འགལ་སྟོན་
པ་དང་། ། སྨོན་དང་འདྲི་དང་ཐེ་ཚོམ་གཞི། །ཚེ་སྐབས་རྣམས་ལ་
འདི་མཐོང་ངོ་། ། ཞེས་གསུངས། · དམིགས་ཀྱིས་འབྱེད་པ་ནི།
དཔེར་ན། སློབ་དཔོན་དབྱིག་གཉེན་གྱི་སློབ་མའི་ཁྲོད་ན་རང་ལས་
མཁས་པ་ལྔ་ཡོད་ཅེས་པ་དང་། ཚོགས་པ་འདི་ན་མཁས་པ་འདི་
དང་འདི་ཡོད། ཅེས་པ་ལྟ་བུའོ། ། གལ་འཛུགས་པ་ནི། ཁྱོད་
ཀྱིས་བཤད་པ་དེ་གཅིག་ཏུ་བདེན་ན་ཁོ་བོས་འདི་ལྟར་བྱེད། སློབ་
གཉེར་ཡག་པོ་མ་བྱས་ན་ང་མི་མིན། ཞེས་པ་ལྟ་བུ། གཞུང་་་་
འཛུགས་པ་ནི། གཞུང་རྒྱས་པར་བཤད་ན་འདི་ལྟར། མདོར་བསྡུས་
ན་འདི་ལྟར། དངོས་སུ་ན། ཞེས་པ་ལྟ་བུ། རྒྱུ་མཚན་བསྟན་པ་
ནི། ཆར་བ་བབ་ན་ལོ་ཏོག་བཟང༌། ལོ་ཏོག་བཟང་ན་ཐམས་ཅད་
དགའ། སྐྱེ་བ་ཡོད་ན་འཆི་བ་ཡོད། བརྩོན་པ་ཆེ་ན་ཡོན་ཏན་
88

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
འབྱོར། ཞེས་པ་ལྟ་བུ། རྒྱུ་མཚན་དོན་གྱིས་བསྟན་པ་ནི། མི་
བཟང་པོ་ཞིག་བྱེད་ན་བསམ་པ་ཡག་པོ་བྱོས། རང་ཉིད་བཟང་ན་
གཞན་ཡང་བཟང་། རྒྱལ་ཁབ་བདེ་ན་འབངས་ཀྱང་བདེ༑ཞེས་པ་
ལྟ་བུ། ཕྱི་ཚིག་གཞན་སྟོན་པ་ནི། སློབ་དཔོན་ཡོད་ན་སློབ་མ་
མང་། རྟ་ཡོད་ན་སྒ་ཡོད། བུ་ཚ་ཡོད་ན་བུ་མོ་མེད་ཀྱང་རུང་།
རྩམ་པ་ཡོད་ན་ཤ་སོགས་མེད་ཀྱང་ཆོག ཅེས་པ་ལྟ་བུ། འོས་པར་
དཀའ་བ་སྟེ་མི་འོས་པ་ནི། དཔེར་ན། རྒྱལ་བོས་ངན་ལས་བྱེད་ན་
འབངས་ལྟ་ཅི། ངན་པ་རྒྱལ་བོར་འོས་ན་བཟང་བོ་ལྟ་ཅི། བླུན་
པོས་སློབ་དཔོན་བྱེད་ན་མཁས་པས་ཅི་བྱེད། ཅེས་པ་ལྟ་བུ། དེ་
ལས་བཟློག་པ་འོས་པ་སྟོན་པ་ནི། ཞིང་བ་ཡིན་ན་སོ་ནམ་གྱིས།
སློབ་མ་ཡིན་ན་སློབ་གཉེར་གྱིས་ཞེས་པ་ལྟ་བུ། འགལ་བ་དང་མི་
འགལ་བར་སྟོན་པ་ནི། སྤྱི་སེམས་ཆེ་ན་ངན་པ་མིན། བདེན་པ་
བཤད་ན་རྫུན་པ་མིན། ཡོན་ཏན་མེད་ན་མཁས་པ་མིན། ཞེས་པ་
ལྟ་བུ། སྨོན་པ་ནི། དཔེར་ན། གོ་ས་ཐོབ་ན་ཅི་མ་རུང་།
ཕྱུག་པོ་དང་མཁས་པར་གྱུར་ན་ཅི་མ་རུང༌། ཞེས་པ་ལྟ་བུ། ཐེ་
ཚོམ་ནི། སོང་ན་བཟང་ངམ་མ་སོང་ན་བཟང་། སྨན་འཐུང་ན་
བདེའམ་མི་བདེ་ཞེས་པ་ལྟ་བུ། ཚེ་སྐབས་ལ་འཇུག་པ་ནི། ཉི་མ་
ཤར་བ་ན་འགྲོ། ཉི་མ་ནུབ་པ་ན་འདུག ཇི་ཙམ་ན་མི་ཞིག་འོང་
ཞེས་པ་ལྟ་བུའོ། ། མདོར་བསྡུས་ནི། ས་སུ་ག་བ་ད་དྲག་ཏུ། །ང་
ད་ན་མ་ར་ལ་དུ། །འ་དང་མཐའ་རྟེན་མེད་པའི་མཐར། །ར་དང་རུ་
གཉིས་ཅི་རིགས་སྦྱར། །ཞེས་སོ། །དེ་ནས་རྣམ་དབྱེ་དྲུག་པ་འབྲེལ་སྒྲ་
བཤད་པ་ནི། རྗེས་འཇུག་ཡི་གེ་བཅུ་བོ་ནི། །ཨི་དང་མཐུན་ལུགས་
འདི་ཞེས་བྱ། །དང་བོ་གཉིས་ལ་དང་པོ་མཐུན། །གསུམ་ལྔ་བཅུ་ལ་
-89-

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཀྱ་དང་སྦྱར། །བདུན་པ་ཉིད་ལ་བདུན་པ་སྟེ། །ལྷག་མ་རྣམས་ལ་གྱ་
སྦྱར་བ། །དེ་དག་ཨི་སྦྱར་འབྲེལ་བའི་ས།།ཞེས་གསུངས། རྗེས་
འཇུག་གི་ཡི་གེ་བཅུ་བོ་རྣམས་ལས། འགའ་ཞིག་ཨི་དང་མཐུན་
ལུགས་འདི་ལྟར་ཤེས་པར་བྱ་སྟེ། རྗེས་འཇུག་དང་པོ་གང་གཉིས་ལ།
དེའི་དང་པོ་ག་ཡིག་མཐུན་ཞིང་། གསུམ་པ་ད་དང་ལྔ་བ་བ་དང་
བཅུ་བ་སའི་རྗེས་སུ་ཀྱ་དང་སྦྱར་ལ བདུན་འ་མཐར་འ་རང་ཉིད་
སྦྱར་བར་བྱ་ཞིང་། དེ་དག་གི་ལྷག་མ་ན་མ་ར་ལ་བཞིའི་རྗེས་སུ་གྱ་
དང་སྦྱར་བ་མཐུན་པ་ཡིན་ནོ། །དེ་ལྟར་གོང་དུ་བཤད་པའི་ཡི་གེ་དེ་
དག་ལ་ཨི་སྦྱར་བ་ནི་འབྲེལ་བའི་སྒྲ་སྟེ། དེ་ཡང་བརྗོད་བདེ་དང་
མིང་མཐའ་འདྲེན་ཚུལ་ཅི་རིགས་ཀྱི་དབང་དུ་བྱས་པའོ། །དེ་ལ་ཡང་
སྣ་ཚོགས་ཞིག་ཡོད་དེ། ངོ་བོ་གཅིག་གི་འབྲེལ་སྒྲ་ནི། དཔེར་ན།
བོད་ཀྱི་རིག་གནས། གསུང་རབ་ཀྱི་ཚིག ཟས་ཀྱི་དབྱེ་བ་བཞི།
ངག་གི་དབང་ཕྱུག ནང་གི་མི། ཕྱི་ཡི་མགྲོན་པོ། རྣ་བའི་་
དབང་བོ། འཇིག་རྟེན་གྱི་ཁམས། མཆོག་གསུམ་གྱི་ཞིང་།
ཞལ་གྱི་དཀྱིལ་འཁོར ཞེས་པ་ལྟ་བུ་དང་། གཞན་ཡང་། ནད་
ཀྱི་གཉེན་པོ་སོགས་སྤང་གཉེན་གྱི་འབྲེལ་བ་དང་། མིག་གི་ཡུལ་
སོགས་ཡུལ་ཡུལ་ཅན་གྱི་འབྲེལ་བ་དང་། རང་གི་ལག་པ་དང་ལག་
པའི་སོར་མོ་སོགས་ཡན་ལག་དང་ཉིང་ལག་གི་འབྲེལ་བ་དང་།
ལྗོན་ཤིང་དང་ལྗོན་ཤིང་སྟེང་གི་བྱ་རོག་སོགས་རྟེན་དང་བརྟེན་པའི་
འབྲེལ་བ་དང་། ཉི་མའི་དཀྱིལ་འཁོར་དང་དེའི་འོད་ཟེར་སོགས་
ཁྱད་པར་དང་ཁྱད་པར་ཅན་གྱི་འབྲེལ་བ་དང༌། ནས་ཀྱི་མྱུ་གུ་ཞེས་
པ་ལྟ་བུ་རྒྱུ་འབྲས་ཀྱི་འབྲེལ་བ་སོགས་མཐའ་ཡས་པ་ཞིག་ཡོད་པ་ཤེས་
སོ། །དེ་ནས་རྣམ་དབྱེ་གསུམ་པ་འཆད་པ་ནི། དེ་ཉིད་ལ་ནི་བཅུ་བ་
90-

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
སྦྱར། །བྱེད་པའི་སྒྲར་ནི་ཤེས་པར་བྱ། །ཞེས་གསུངས། བྱེད་པ་པོ་
དང་བྱེད་པ་གང་རུང་གིས་བྱ་བ་ཞིག་བྱས་པ་དང་བྱེད་པ་དང་བྱེད་
པར་འགྱུར་བ་ཅི་རིགས་སྟོན་པའི་རྣམ་དབྱེ་ནི། རྣམ་དབྱེ་གསུམ་པ་
བྱེད་པ་སྟེ། དེ་ཡང་བཤད་མ་ཐག་པའི་གི་ཀྱི་གྱི་ཡི་འི་རྣམས་ལ་རྗེས་
འཇུག་ས་སྦྱར་བས་རྣམ་དབྱེ་གསུམ་པ་བྱེད་པའི་སྒྲར་འགྱུར་རོ། །
དཔེར་ན། ཉི་འོད་ཀྱིས་སྨིན། ཤེས་རབ་ཀྱིས་དཔྱད། སངས་
རྒྱས་ཀྱིས་གནང་། མིག་གིས་ལྟོས། རང་གིས་དྲིས། གཞན་་
གྱིས་མཐོང་། གསུམ་གྱིས་མཉན། གསེར་གྱིས་ཉོས། ཞལ་གྱིས་
བཞེས། འཇམ་དཔལ་གྱིས་གསུངས། ལྷ་ཡིས་བསྐྱབས། ཀླུ་
ཡིས་ནོར་བྱིན། ཞེས་པ་ལྟ་བུའོ། །ད་དྲག་ཅན་ནི། རབ་འབྱོར་
ཀྱིས་ཞུས། ཀུན་ཀྱིས་ཐོས། ཕ་རོལ་ཀྱིས་བཤད། ཀུན་མཁྱེན་
ཀྱིས་གཟིགས། ཞེས་པ་ལྟ་བུ། གཞན་ཡང་། ལག་པས་བཟུང་།
རྐང་བས་སོང་། རྣ་བས་ཉན། མཁས་པས་བཤད། སློབ་མས་
དྲིས། བོད་པས་བཙོངས། སོག་པོས་ཉོས། ཞེས་པ་ལྟ་བུ།
མིང་མཐའི་ས་ཡིག་གིས་བྱེད་པ་དང༌། རྒྱལ་བོའི་གསུང་དང་རྒྱལ་
བོས་གསུངས། འཁོར་ལོའི་རྩིབས་དང་འཁོར་ལོས་སོང་། སོར་
མོའི་རྩེ་དང་སོར་མོས་བཟུང་། ཉི་མའི་འོད་དང་ཉི་མས་བསྲེགས།
དགའ་བའི་གཏམ་དང་དགའ་བས་བཤད། ཅེས་པ་ལྟ་བུ་རྣམ་དབྱེ་
དྲུག་པ་དང་གསུམ་པའི་ཁྱད་པར་དང་། དལ་གྱིས་སོང་། རིམ་
གྱིས་བསླབས། ཅེས་པ་ལྟ་བུ། བྱ་བ་དང་བྱེད་ཚུལ་དངོས་སུ་
བསྟན་ནས་བྱེད་པ་ཤུགས་ཀྱིས་སྟོན་པའང་ཡོད་དོ། །སྡོམ་ནི། ད་
བ་ས་ཀྱི་ག་ང་གི ། ན་མ་ར་ལའི་རྗེས་སུ་གྱི། །འ་དང་མཐའ་རྟེན་
མེད་མཐར་འི། །རྐང་བ་སྐོང་ཚེ་ཡི་ཐོབ་པོ། །ཞར་བྱུང་ཚིག་རྒྱན་
91

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དང་སྡུད་ཚིག་བཤད་པ་ནི། ཨཱ་ལི་ཕྱི་ནས་གཉིས་པ་སྦྱར། །ཚིག་
རྒྱན་གཉིས་དང་སྡུད་པར་འགྱུར། །ཞེས་གསུངས། དྲུག་པ་འབྲེལ་
སྒྲའི་ནང་གི་ཀྱི་འི་ཡི་གསུམ་གྱི་ཨཱ་ལི་ཨི་ཕྱིས་ནས། རྗེས་འཇུག་་
གཉིས་པ་ང་ཡིག་སྦྱར་བས་ཀྱང་འང་ཡང་ཞེས་གྲུབ་པ་དེ་དག་ནི།
ཚིག་གྲོགས་ཀྱི་དབང་གིས་མཐུན་པ་དང་མི་མཐུན་པའི་ཚིག་རྒྱན་
གཉིས་དང་སྡུད་ཚིག་ཏུའང་འགྱུར་རོ་ཞེས་པའོ། །མཐུན་པའི་ཚིག་
རྒྱན་ནི། དཔེར་ན། ཕྱུག་ཀྱང་ཕྱུག་ལ་སྟོབས་ཀྱང་ཆེ། མཁས་
པའང་ཡིན་ལ་བཟང་བའང་ཡིན། དཔོན་ཡང་ཆེ་ལ་བཙན་ཡང་
བཙན། ཞེས་པ་ལྟ་བུ་ཆོས་མཐུན་པ་གཉིས་གཞི་གཅིག་ལ་སྦྱར་ཏེ་
ཚིག་མཛེས་པར་བྱེད་པ་ལྟ་བུའོ། །མི་མཐུན་པའི་དཔེ་ནི། རང་ལ་
ཁྲོས་ཀྱང་ཕར་མི་ཁྲོ། གཞན་ལ་བསྟོད་ཀྱང་རང་ལ་སྨོད། རང་ལ་
གཤེ་ཡང་སླར་མི་གཤེ གོ་ས་མཐོ་ཡང་དམན་ས་འཛིན། གནོད་
པའི་ལན་ཡང་ཕན་པས་འཇལ། ཚིག་རྩུབ་ལན་དུའང་སྙན་པར་སྨྲ།
ཞེས་པ་ལྟ་བུ་དང་། སྤྲིན་གཞོན་གྱི་རྟོགས་བརྗོད་ལས། ལང་ཚོའི་
འཕེལ་བ་རིམ་གྱིས་རྩོམ་ཡང་རང་བཞིན་གྱིས་ནི་དབང་བོ་དུལ །
རིགས་ཚུལ་མ་ལུས་མངོན་པར་གཟིགས་ཀྱང་ཡོན་ཏན་གཞི་ནས་སློབ་
སྦྱང་བརྩོན། །རིགས་དང་ཆེན་པོའི་དཔལ་གྱིས་མཐོ་ཡང་ཁེངས་དང་
དྲགས་པ་ཤིན་ཏུ་དམའ། །བསྔགས་འོས་དྲི་བསུང་ལྷན་ཅིག་སྐྱེས་
འདི་སྨན་གྱི་ལྗོན་པ་གསར་བ་ཉིད། །ཅེས་པ་ལྟ་བུ། དེ་ནས་སྡུད་
ཚིག་ཏུ་གྱུར་པ་ནི། དཔེར་ན། སློབ་དཔོན་འདི་འཆད་པ་ལ་
མཁས་སོ། །རྩོད་པ་དང་རྩོམ་པ་ལ་ཡང་ངོ་། །སློབ་དཔོན་དཔའ་བོ་
ནི། ནང་རིག་པའི་སྡེ་སྣོད་གསུམ་ལ་མཁས་སོ། །སྒྲ་དང་གཏན་
ཚིགས་རིགས་པ་ལ་ཡང་ངོ་།།།བཟོ་དང་གསོ་བ་རིག་པ་ལའང་།
92

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
ཞེས་པ་ལྟ་བུ། འདུལ་བའི་མདོ་ལས། བྱང་ཆུབ་སེམས་དཔའི་སྐུ་
གཟུགས་ཁྱོགས་ཀྱིས་བསྐུར་རོ། །ཤིང་རྟས་ཀྱང་ངོ་། །ཞེས་དང་།
མེ་ཏོག་ཕྲེང་རྒྱུད་ལས། སྡུད་པོ་རྣམས་ལ་ཕྱག་འཚལ་ལོ། །ཐོས་
འཛིན་མདོ་སྡེ་སྡེ་སྣོད་ཀྱི། །སྡུད་པོ་འཕགས་པ་ཀུན་དགའ་ལའང་། །
འཕགས་པ་ཉེ་བར་འཁོར་ལའང༌། །བློ་ལྡན་འཕགས་པ་འོད་སྲུང་
ལའང་། །ཞེས་པ་ལྟ་བུའོ། །སྨྲ་སྒོ་ལས། ཀྱང་དང་ཡང་ནི་བསྡུ་
བའི་ཚིག །མི་མཐུན་མཐུན་པར་སྟོན་པའང་ཡིན། །འདས་པའམ་
མ་འོངས་གཞན་དག་ལས། །ཅི་རིགས་དག་ཏུ་བསྡུ་བར་བྱ། །ཡང་
ཞེས་བྱ་བ་བརྣན་པའང་ཡིན། །ཞེས་གསུངས། ཕན་ཚུན་སྡུད་པ་
ནི། དཔེར་ན། རྒྱལ་བོའང་ཡིན་ལ་མཁས་པའང་ཡིན། ཞེས་
པ་ལྟ་བུ། འདས་པ་སྡུད་པ་ནི། ཕ་མའི་དྲིན་དྲན་ནོ། །དེ་དག་
གིས་བསྐྱངས་པ་ཡང་ངོ་། །བྱིན་པ་ཡང་ངོ་། །སློབ་དཔོན་གྱི་བཀའ་
དྲིན་དྲན་ནོ། །རིག་པ་བསླབས་པ་དག་ཀྱང་ངོ་། །བསླབ་སྟོན་མཛད་
པ་དག་ཀྱང་ངོ་། །ཞེས་པ་ལྟ་བུ། མ་འོངས་པ་བསྡུ་བ་ནི། དེ་རིང་
ཡི་གེ་བྲིས་སོ། །སང་ཉིན་ཡང་ངོ༌། །ལོ་གསར་ལ་དགའ་སྟོན་བྱས་
ལོ་རྗེས་མའི་དེ་ལ་ཡང་ངོ༌། །ཞེས་པ་ལྟ་བུ། བརྣན་པ་ལ་
འཇུག་པ་ནི། སློབ་དཔོན་གྱིས་དཀའ་གནས་ཡང་ཡང་གསུངས།
སློབ་མས་དོགས་པ་ཡང་ཡང་དྲིས། གོས་ཀྱང་ཡོད་ལ་ཟས་ཀྱང་ཡོད།
ནོར་ཡང་ཡོད་ལ་དཔའ་ཡང་ཡོད། ཅེས་པ་ལྟ་བུའོ། །སྡོམ་ནི
ག་བ་ད་ས་ད་དྲག་ཀྱང་། །ན་མ་ར་ལ་ང་མཐར་ཡང་། །འ་དང་་
མཐའ་རྟེན་མེད་པའི་མཐར། །འང་དང་ཡང་གཉིས་ཅི་རིགས་་་་
སྦྱར། །ཞེས་གསུང་ངོ་། ། དེ་ནས་ལྷག་བཅས་ཀྱི་སྒྲ་འཆད་པ་ལ།
ལ་དོན་སུ་ལ་ཨུ་ཕྱིས་ནས། །དེ་ལ་གསུམ་པའི་དང་པོ་སྦྱར། །དེ་ལ་ཨཱ་
93

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལི་གསུམ་པ་སྦྱར། །དེ་ནི་ལྷག་མ་དང་བཅས་པའོ། །ཞེས་གསུངས།ལ་
དོན་གྱི་སུ་ལ་ཨུ་ཕྱིས་གནས་པ་ལ།སྡེ་བ་གསུམ་པའི་དང་བོ་ཏ་སྦྱར་བས་
སྟ་ཞེས་གྲུབ་པ་དེ་ལ།ཨཱ་ལི་གསུམ་པ་ཨེ་སྦྱར་བས།སྟེ་ཞེས་གྲུབ་པ་དེ་ནི།
ལྷག་མ་དང་བཅས་པའི་སྒྲ་སྟེ། ཚིག་ལྷག་མ་འདྲེན་བྱེད་ཀྱི་སྒྲ་ཡིན་པའི་
ཕྱིར་རོ། ། འདིའི་ཤུགས་ལ་ལྷག་བཅས་ཀྱི་དེ་དང་ཏེ་གཉིས་ཀྱང་
བསྟན་པ་ཡིན་ནོ། །དཔེར་ན། དད་དེ་ཆོས་ཉན། རྫས་ཡོད་དེ།
གཏམ་བཤད་དེ། མེ་ལོང་གསལ་ཏེ། བྱ་བ་བྱས་ཏེ།ལམ་བརྟན་ཏེ།
མཁས་པར་གྱུར་ཏེ བཀའ་སྩལ་དེ།། །དྲི་མ་བསལ་ཏེ་དོར།
ཞེས་པ་ལྟ་བུ་དང་།རྒྱལ་བོ་བཟང་སྟེ། སྣོད་བཟང་སྟེ། མེ་ཏོག་བཏབ་
སྟེ། ཡིན་ནམ་སྙམ་སྟེ། གྲུབ་མཐའ་བཞི་སྟེ། དགེ་སློང་ལྔ་སྟེ། ཞེས་
པ་ལྟ་བུ། སྨྲ་སྒོ་ལས། སྟེ་ནི་ལྷག་མ་ཡོད་པ་སྟེ། མཚམས་སྦྱོར་
བ་དང་དམ་བཅའ་དང་། །གཞན་འདྲེན་པ་དང་གསུམ་དུ་འདོད། །
བྱེད་དང་བྱ་བའམ་ཡང་ན་ནི། །བྱ་བ་ཉིད་དུ་སྦྱོར་བ་གང༌། །ཚིག་
གཉིས་རིམ་མམ་འདྲེན་པའོ། །ཞེས་གསུངས། དེ་ཡང་དཔེར་ན།
སྨྱུག་གུ་བཟུང་སྟེ་ཡི་གེ་བྲིས། རྐང་བས་མནན་ཏེ་འཁོར་ལོ་སྐོར། སྨན་
འཐུང་སྟེ་ནད་གསོ་བྱས། ཞེས་བ་ལྟ་བུ་ནི་བྱེད་པ་དང་བྱ་བ་གཉིས་
གཅིག་ཅར་མཚམས་སྦྱར་བ་དང་། ཕྱག་འཚལ་ཏེ་མེ་ཏོག་ཕུལ། ཁྲུས་
བྱས་ཏེ་ཇ་འཐུང་། གཏམ་བཤད་དེ་ཟ་མ་ཟོས། ཞེས་པ་ལྟ་བུ་བྱ་བ་དང་
བྱ་བ་གཉིས་རིམ་པར་མཚམས་སྦྱོར་བའོ། །དམ་བཅའ་བའི་ལྷག་
བཅས་ནི། ལྷག་བཅས་ཀྱི་སྒྲ་དེས་དྲངས་པའི་ལྷག་མའི་ཚིག་གིས་གང་
དམ་བཅའ་བའི་དོན་དེ་ཉིད་གསལ་བར་བྱེད་པ་སྟེ།དེ་ལ་དབྱེ་ན།དབྱེ་
བ་འདྲེན་པ་དང་། ངེས་ཚིག་འདྲེན་པ་སོགས་ཡོད་པས། དང་པོ་ནི།
དཔེར་ན།ཡི་གེ་ལ་གཉིས་ཏེ།དབྱངས་དང་གསལ་བྱེད་དོ། །ཞེས་པ་ལྟ་
94

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
བུ། གཏན་ཚིགས་སམ་རྒྱུ་མཚན་འདྲེན་པ་ནི། རྒྱལ་བོ་དེ་བཟང་སྟེ།
འབངས་ལ་བྱམས་པས་སོ། །སློབ་དཔོན་ནི་མཁས་པ་སྟེ། རིག་པའི་
གནས་ལྔ་ལ་མཁས་པས་སོ། །ཞེས་པ་ལྟ་བུ།ངེས་ཚིག་འདྲེན་པ་ནི།གླིང་
འདི་ནི་འཛམ་གླིང་སྟེ།ཤིང་འཛམ་བུས་མཚོན་པའི་གླིང་ཡིན་པའི་ཕྱིར་
རོ། །མཚོ་དེ་ལ་མཚོ་སྔོན་པོ་ཞེས་བྱ་སྟེ།མཚོ་དེ་ཡི་ཁ་དོག་སྔོ་བས་སོ། །
བོད་ཀྱི་ཡུལ་ལ་ཁ་བ་ཅན་དང་གངས་ཅན་ཞེས་བྱ་སྟེ། ཡུལ་གྲུ་དེ་ནི་
གངས་རི་ཡོད་པས་ལྗོངས་ཡིན་པས་སོ། །ཞེས་བ་ལྟ་བུའོ། །ལྷག་མ་
ཡོད་པ་ཙམ་འདྲེན་པ་ནི།དཔེར་ན།བརྒྱ་བྱིན་ནི་ལྷ་ཡི་དབང་བོ་སྟེ།ལྷའི་
རྒྱལ་བོའོ། །བྱོལ་སོང་ནི་ངན་འགྲོ་སྟེ།དུད་འགྲོའོ། །གཏན་ཚིགས་ནི་
རྒྱུ་མཚན་ཏེ་འཐད་པའོ། །ཞེས་པ་ལྟ་བུ། དེ་ལས་གཞན་འགྱུར་གཞན་
འདྲེན་ནི། འདི་ནི་ལེགས་པར་སྨྲ་བ་སྟེ། རྫུན་པར་སྨྲ་བ་ནི་ལོག་པར་སྨྲ་
བའོ། །ཨེམ་ཆི་ནི་སྨན་པ་སྟེ། འཚོ་བྱེད་དང་ལྷ་རྗེ་ཡང་ཟེར་རོ། །ཞེས་
པ་ལྟ་བུའོ། །སྡོམ་ནི།ད་དེ་ན་ར་ལ་ས་ཏེ། །ད་དྲག་ཅན་གྱི་མཐར་ཡང་
ཏེ། །ག་ང་བ་མ་འ་རྣམས་དང་། ། མཐའ་རྟེན་མེད་མཐར་ས་སྟེ་་་
ཐོབ། །ཅེས་ངེས་པ་བྱའོ། །དེ་ནས་གདམ་ངའི་འབྱེད་སྡུད་བཤད་པ་
ནི། རྗེས་འཇུག་ཡི་གེ་བཅུ་པོ་ལ། །དྲུག་པ་སྦྱར་ན་འབྱེད་སྡུད་ཡིན། །
ཞེས་གསུངས་། རྗེས་འཇུག་ཡི་གེ་བཅུ་བོ་རེ་རེ་ལ་དེའི་དྲུག་པ་མ་ཡིག་
སྦྱར་བས་གམ་ངམ་སོགས་སུ་གྲུབ་པ་དེ་དག་ནི། ཚིག་གྲོགས་ཀྱི་དབང་
གིས་ཡིན་མིན་སོགས་ཀྱི་དོན་སོ་སོར་འབྱེད་པ་དང་།སྡུད་པའི་དོན་དུ་
འགྱུར་བ་ཡང་ཡོད་དོ། །ཞེས་པའོ། །སྐབས་འདིར་འགྲེལ་པ་ཕལ་
ཆེར་ལས། འབྱེད་པའི་དོན་བཤད་པའི་སྐབས་སུ། ཆོས་ནི་གཉིས་ཏེ།
འདུས་བྱས་སམ། འདུས་མ་བྱས་སོ། །ཕུང་བོ་ནི་ལྔ་སྟེ། གཟུགས་སམ།
ཚོར་བའམ། འདུ་ཤེས་སམ། འདུ་བྱེད་དམ། རྣམ་པར་ཤེས་པའི་ཕུང་
95

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པོའོ། །ཞེས་པ་ལྟ་བུ་དང་།སྡུད་པའི་སྐབས་སུའང་།གཟུགས་སམ་ཚོར་
བའམ།འདུ་ཤེས་སམ་འདུ་བྱེད་དམ་རྣམ་པར་ཤེས་བ་ནི་ཕུང་བོའོ། །
ཞེས་པ་ལྟ་བུ་ཡིན་ཞེས་བཤད་དོ། །འདི་དག་མཁན་པོའི་དགོངས་པ་
མ་ཡིན་ཏེ།དཔེ་བརྗོད་འདི་དག་གིས།གཟུགས་དང་ཚོར་བ་དང་འདུ་
ཤེས་དང་འདུ་བྱེད་དང་རྣམ་པར་ཤེས་པ་ཕུང་བོའོ། །ཞེས་པ་དང་།
ཕུང་བོ་ནི་ལྔ་སྟེ། གཟུགས་དང་ཚོར་བ་དང་འདུ་ཤེས་དང་འདུ་བྱེད་
དང་རྣམ་པར་ཤེས་པའོ། །ཞེས་པ་ལྟ་བུའི་དང་སྒྲ་འཇུག་པའི་གཞི་
རྣམས་ལ། གཟུགས་སམ་ཚོར་བའམ་ཞེས་སོགས་གདམ་ངའི་ཚིག་དག་
དེ་ལྟ་བུའི་འབྱེད་སྡུད་ལ་སྦྱར་བའི་ཚེ་བརྗོད་མི་བདེ་བཞིན་དུ་ནན་
གྱིས་སྦྱར་བའི་ཕྱིར་དང་། འོག་ཏུ། མིང་གང་རུང་བའི་བར་མཚམས་
སུ། །གསུམ་པ་ལ་ནི་གཉིས་པ་སྦྱར། །དེ་ནི་སྡུད་དང་འབྱེད་པ་་་་
དང་། །ཞེས་པའི་སྐབས་སུ་གསུངས་པའི་དང་སྒྲས་འབྱེད་སྡུད་དང་
ཁྱད་པར་མ་ཕྱེ་བར་གོང་འོག་གི་འབྱེད་སྡུད་གཉིས་དོན་གཅིག་ཏུ་
བྱས་པའི་ཕྱིར། དེ་ལྟར་ན་མཁན་པོས་འབྱེད་སྡུད་གོང་འོག་གཉིས་
གསུངས་པ་ལ་བཟློས་སྐྱོན་ཡོད་པར་འགྱུར་ཞིང་། དེ་གཉིས་སོ་སོར་
གསུང་བའི་དགོས་པའང་མེད་པར་འགྱུར་བའི་ཕྱིར། གཞུང་ཆེན་མོ་
རྣམས་སུ།གཟུགས་དང་ཚོར་བ་དང་འདུ་ཤེས་དང་འདུ་བྱེད་དང་རྣམ་
པར་ཤེས་པ་རྣམས་སྟོང་བའོ། །ཞེས་པ་ལྟ་བུ་རྣམས་ལ་དང་སྒྲ་སྦྱར་བ་
¡ མ་གཏོགས། གཟུགས་སམ་ཚོར་བའམ་ཞེས་སོགས་གདམ་ངའི་འབྱེད་
སྡུད་སྦྱར་བ་ཞིག་མེད་པའི་ཕྱིར། དེ་ལྟར་སྦྱར་ན་གཟུགས་སོགས་ལྔ་པོ་
གང་རུང་ཞིག་ཕུང་བོར་གོ་བ་ལས། ལྔ་བོ་ཐམས་ཅད་ཕུང་བོ་ཡིན་པར་
མི་གོ་བའི་ཕྱིར། དེས་ན་གདམ་ངའི་འབྱེད་པ་ནི་འདི་ལྟར། ཡུལ་དེ་
མཐོང་ངམ་མ་མཐོང་།གཏམ་དེ་ཐོས་སམ་མ་ཐོས།དོན་དེ་ཤེས་སམ་མ་
96

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
ཤེས།གཅིག་གམ་ཐ་དད།བདེན་ནམ་རྫུན།ཞེས་པ་ལྟ་བུ་གདམ་པ་བྱས་
ཏེ་དྲིས་པས་དོན་སོ་སོར་འབྱེད་པ་དང་།མདོ་གཞན་ལས།རིམས་ཉིན་
གཅིག་པའམ།ཉིན་གཉིས་པའམ།ཉིན་གསུམ་པའམ་ཞེས་པ་ལྟ་བུ་དང་།
སངས་རྒྱས་ལ་མེ་ཏོག་གམ།བདུག་སྤོས་སམ།མར་མེའམ།རོལ་མོ་སོགས་
ཅི་འབྱོར་བས་མཆོད།ཅེས་པ་དང་།གུང་ཚིགས་ལ་ཤའམ།འབྲས་སམ།
འཁུར་བའམ།ཚོད་མ་སོགས་གང་ཡོད་ཟ།ཞེས་པ་ལྟ་བུའོ། །སྡུད་པ་ལ་
འཇུག་པ་ནི།ལྷ་ལས་ཕུལ་བྱུང་གི་བསྟོད་པ་ལས།སྙིང་ནས་དད་དམ་ཇི་
ལྟར་དགའ་བ་དང༌། །ཐེ་ཚོམ་གྱིས་སམ་གཞན་གྱི་ངོར་ཡང་རུང་། །
གང་ཞིག་ཐུབ་དབང་ཟླ་བ་དེར་ཕྱག་བྱེད། །དེས་ན་ལྷ་ཡི་བདེ་བ་ཕུན་
ཚོགས་ཐོབ། །ཞེས་པ་ལྟ་བུ་དང་། མདོ་ལས། ཚངས་པའི་འཁོར་ལོ་
འཇིག་རྟེན་ན་དགེ་སྦྱོང་ངམ།བྲམ་ཟེའམ།ལྷའམ།བདུད་དམ།ཚངས་
པའམ། གཞན་སུ་ཡང་རུང་བས་བསྐོར་མི་ནུས་པ་བདག་གིས་རབ་ཏུ་
བསྐོར་བར་བྱ། ཞེས་དང་། སྐྱེ་རབས་ལས། མཐོང་ངམ་ཐོས་སམ་རྗེས་
སུ་དྲན་ཡང་རུང་། །རེག་གམ་གཏམ་དུ་བརྗོད་པར་གྱུར་ཀྱང་་་་་་་་
རུང་། །རྣམ་པ་ཀུན་ཏུ་འགྲོ་ལ་ཕན་པ་ནི། །བདེ་དང་ལྡན་པ་རྟག་ཏུ་
སྦྱིན་གྱུར་ཅིག། ཅེས་མཐོང་ཐོས་དྲན་རེག་ཐམས་ཅད་ལ་ཕན་བབདེ་
འབྱུང་བ་ཁོ་ནར་སྡུད་པ་ལྟ་བུའོ། །དེས་ན་སྐབས་འདིར་གསུངས་
པའི་གདམ་ངའི་འབྱེད་སྡུད་དང་།འོག་ཏུ་བཤད་པའི་དང་སྒྲའི་འབྱེད་
སྡུད་གཉིས་མ་འདྲེས་པར་སོ་སོར་གོ་དགོས་ཏེ།དཔེར་ན།ཁམ་ཟས་སུ་
ཤའམ།འབྲས་སམ།ཚོད་མའམ།གོ་རེ་ཟ་ཞེས་དྲིས་པ་ནི་ཤ་ཟའམ།ཡང་
ན་འབྲས་སོགས་གང་ཟ་ཞེས་འདམ་དུ་བཅུག་པ་ཡིན། དེ་དག་ལ་དང་
སྒྲ་སྦྱར་ན་ཤ་སོགས་བཞི་བོ་ཟ་ཟེར་བ་ཡིན་པས་མི་འདྲ།གདམ་པ་ཞེས་
པའི་དོན་ལ་ཡང་བསམ་པར་བྱའོ། །དེ་ནས་རྣམ་དབྱེ་ལྔ་བ་བཤད་པ་
97

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ནི།རྗེས་འཇུག་ཡི་གེ་བཅུ་བོ་ཡི། །བཞི་བ་དགུ་བ་ལ་བཅུ་བ། །སྦྱར་བ་
འབྱུང་ཁུངས་གནས་ཡིན་ཏེ། །དགར་དང་སྡུད་པའང་དེ་བཞིན་་་
ནོ། །ཞེས་གསུངས།རྗེས་འཇུག་ཡི་གེ་བཅུ་བོ་ལས།བཞི་བ་ན་དང་དགུ་
བ་ལ་གཉིས་ལ།བཅུ་བ་ས་ཡིག་སྦྱར་བས་ནས་དང་ལས་ཞེས་གྲུབ་པ་དེ་
དག་ནི་འབྱུང་ཁུངས་སྟོན་པར་འཇུག་ལ། དེར་མ་ཟད་དགར་བ་དང་
སྡུད་པའི་དོན་ལའང་འཇུག་ཅེས་པའོ། །ནས་སྒྲ་འབྱུང་ཁུངས་ལ་
འཇུག་པ་ནི།དཔེར་ན།ཕྱོགས་བཞི་ནས་མགྲོན་པོ་འོང་།གྲྭ་ས་ནས་དགེ་
བཤེས་མང་པོ་བྱུང་། སློབ་གྲྭ་ནས་ཤེས་ཡོན་ཅན་མང་པོ་བྱུང་། ཞེས་པ་
ལྟ་བུ། ལས་སྒྲ་འབྱུང་ཁུངས་ལ་འཇུག་པ་ནི། དཔེར་ན། ས་བོན་ལས་མྱུ་
གུ དེ་ལས་སྡོང་བོ། དེ་ལས་ཡལ་ག དེ་ལས་ལོ་མ། དེ་ལས་མེ་ཏོག
དེ་ལས་འབྲས་བུ།ཞེས་དང་།ཆར་སྤྲིན་རྣམས་ལས་ཆུ་ཆར་འབབ་པ་ཇི་
ལྟར་དེ་བཞིན་འགྲོ་རྣམས་ཀྱི། །དགེ་བའི་ལོ་ཏོག་ཆེད་དུ་རྒྱལ་སྲས་
ལས་ཀྱང་ལྷུན་གྲུབ་ཆོས་ཆར་འབབ། །ཅེས་གསུངས་པ་ལྟ་བུའོ། །
རིགས་དང་བྱ་བ་ཡོན་ཏན་རྫས་རྣམས་ལས་དགར་བ་ནི་རིམ་པ་་་་
བཞིན།དཔོན་རིགས་དག་ལས་གང་ཕན་སེམས་དང་སྤྱི་སེམས་ཆེ་བའི་
མི་དེ་བཟང་། བྱ་བ་ཐམས་ཅད་ལས་གཞན་དོན་བྱེད་པ་དེ་བཟང་
ངོ༌། །འདོད་པའི་ཡོན་ཏན་རྣམས་ལས་འབྱུང་བ་བཞིའི་ཡོན་ཏན་རྒྱ་
ཆེའོ། །རྫས་ཐམས་ཅད་ལ་དུག་རྫས་ངན་ནོ། །སྨན་རྫས་བཟང་་་
ངོ་། །ཞེས་ལྟ་བུ་ཡིན་ལ། ནས་སྒྲ་དགར་བ་ལ་འཇུག་པའི་ཚུལ་ཡང་
དེས་མཚོན་ནོ། །སྡུད་པ་ལ་འཇུག་པ་ནི། བཅུ་ནས་བརྒྱའི་བར་དང་།
རྒྱང་གྲགས་གཅིག་ནས་བརྒྱད་ཀྱི་བར་དཔག་གཅིག་ཅེས་པ་ལྟ་་་་་
བུའོ། །ཁ་ཅིག དགར་དང་སྡུད་པའང་དེ་བཞིན་ནོ། །ཞེས་དོན་
འགྲེལ་བ་ན། ནས་ལས་ཀྱི་སྒྲ་དེ་དག་ལས་ནས་ཀྱི་སྒྲ་གཅིག་པུ་ནི། སྡུད་
98

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
པའི་དོན་དུའང་དེ་བཞིན་དུ་འཇུག་པ་ཡིན་ནོ། །ཞེས་པའོ། །ཞེས་
ཚིག་འགྲེལ་བྱེད་པ་ནི།མཁན་པོའི་དགོངས་པ་མིན་ཏེ།མཁན་པོས།བཞི་
བ་དགུ་བ་ལ་བཅུ་བ། །སྦྱར་བ་འབྱུང་ཁུངས་ས་ཡིན་ཏེ། །དགར་
དང་སྡུད་པའང་དེ་བཞིན་ནོ། །ཞེས་གསལ་བར་གསུངས་པ་ལ་་་་་
བསྙོན་མི་རིགས་པའི་ཕྱིར། དཔེར་ན་དགོན་པ་ལས་ནི་རྒྱང་གྲགས་
བར། །དབྱར་གྱི་མཚམས་ཡིན་འདར་མི་རུང་། །ཞེས་པ་ལྟ་བུ་དང་།
གྲོང་སྡེ་ལས་ནི་དགོན་པའི་བར།ཞེས་པ་ལྟ་བུ་རྣམས་ལ་ནས་ལས་ཀྱི་སྒྲ་
ཁྱད་མེད་དུ་འཇུག་ལ་བརྗོད་ཀྱང་བདེ་བའི་ཕྱིར། །ཆོས་གཞན་དང་
གཞན་དུ་སྡུད་པའང་ལས་འཇུག་པ་མང་སྟེ། དཔེར་ན། ཨ་ཡིག་ནི་
གསལ་བྱེད་ཀྱི་ཡི་གེ་ལས་གཞན་མ་ཡིན་ཞེས་པས། ཨ་ཡིག་གསལ་བྱེད་
དུ་སྡུད་པ་ལྟ་བུ་དང་། གཟུགས་ལས་སྟོང་བ་ཉིད་གཞན་མ་ཡིན་ཞེས་
པས། གཟུགས་ཀྱི་སྟོང་བ་ཉིད་གཟུགས་དང་ངོ་བོ་གཅིག་ཏུ་སྡུད་པ་ལྟ་
བུའོ། །སྨྲ་སྒོ་ལས། སྡུད་པ་དག་དང་མཚམས་སྦྱོར་ནི། །ནས་ལ་ཅུང་
ཟད་ལྷག་པ་ཡིན། །ཞེས་པ་ནི།ནས་ལས་གཉིས་ཀ་སྡུད་པ་ལ་ལ་འཇུག་
ཀྱང་།ལས་སྒྲ་ལ་ལྟོས་ཏེ་ནས་སྒྲ་སྡུད་པ་ལ་འཇུག་པ་ཅུང་ཟད་མང་བར་
གསུངས་པ་ཡིན་གྱི། ལས་སྒྲ་སྡུད་པ་ལ་གཏན་མི་འཇུག་པར་གསུངས་
པ་མིན་ཏེ། ཅུང་ཟད་ལྷག་པ་ཡིན། ཞེས་པའི་དོན་ཡིན་པའི་ཕྱིར།ནས་
ཀྱི་སྒྲ་རྒྱུ་མཚན་ལ་ཡང་འཇུག་སྟེ། རྟགས་ཀྱི་ངོ་བོ་མེད་ནས་མ་གྲུབ་པ།
ཞེས་པའི་ནས་སྒྲ་སོགས་ནི། མེད་པས་མ་གྲུབ་པ་ཞེས་པའི་དོན་ཡིན་
ནོ། །སྨྲ་སྒོ་ལས།སོགས་ནི་མཐའ་དག་སྡུད་པ་ཡིན། །ཞེས་གསུངས་པ་
ལྟར། གཟུགས་ལ་སོགས་པ་ཞེས་པའི་ལ་ཡིག་ནི་མཚམས་སྦྱོར་དང་
མཚོན་བྱེད་ཡིན་ཞིང་། སོགས་ཀྱི་སྒྲ་ནི་སྡུད་ཚིག་དངོས་ཡིན་ཏེ།
གཟུགས་སོགས་དེ་མི་རྟག་སོགས་དང་། ཞེས་པ་ལྟ་བུ་སོགས་སྒྲའི་སྔོན་
99

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དུ་ལ་ཡིག་མེད་པའང་མང་བའི་ཕྱིར། དོན་དེ་ལྟ་བུ་ལ་དགོངས་ནས་
འོག་ཏུ། ཚིགས་སུ་བཅད་པའི་མཚམས་སྦྱོར་རྣམས། །ཅུང་ཟད་སྡུད་
པ་ཡོད་ན་ཡང་། །དེ་ནི་དེ་བཞིན་སྦྱར་བར་བྱ། །ཞེས་གསུངས་པ་
ཡིན་ནོ། །ཡང་སྨྲ་སྒོ་ལས། ལས་ནི་རྒྱུ་དང་འབྱུང་ཁུངས་དང་། །
དགར་བ་ཡིན་ཏེ་ནས་དེ་བཞིན། །ཞེས་གསུངས། ལས་ནི་རྒྱུ་དང་ཞེས་
པས།ལས་ཀྱི་སྒྲ་རྒྱུ་མཚན་ལ་ཡང་འཇུག་པར་གསུངས་པ་ཡིན་ཏེ།མདོ་
ལས། དུ་བ་ལས་ནི་མེར་ཤེས་དང༌། །ཆུ་སྐྱར་ལས་ནི་ཆུ་ཤེས་ལྟར། །
བྱང་ཆུབ་སེམས་དཔའ་བློ་ལྡན་གྱི། །རིགས་ནི་མཚན་མ་དག་ལས་
ཤེས། །ཞེས་གསུངས་པ་དང་། ནད་པའི་རྩ་ཆུ་ལས་དེ་ཡི་ནད་ཤེས་
སོ། །ཞེས་པ་ལྟ་བུའོ། །ཁ་ཅིག སྨྲ་སྒོ་ལས། ལས་ནི་རྒྱུ་དང་འབྱུང་
ཁུངས་དང་། །དགར་བ་ཡིན་ཏེ་ནས་དེ་བཞིན། ཞེས་རྒྱུའི་འཇུག་པ་
འབྱུང་ཁུངས་ཀྱི་དོན་ལས་ལོགས་སུ་བཤད་ན་མི་འཐད་ཅེས་ཟེར། སྨྲ་
སྒོ་འགྲེལ་བ་ལས་ཀྱང་། རྒྱུའི་དོན་ནི་ས་བོན་ལས་མྱུ་གུ་ཞེས་པ་ལྟ་
བུའོ། །ཞེས་བཤད་དོ། །འདི་དག་མི་འཐད་དེ། སྨྲ་སྒོ་རང་ལས། ལས་
ནི་རྒྱུ་དང་འབྱུང་ཁུངས་དང༌། །ཞེས་པས་ལས་སྒྲ་རྒྱུ་དང་འབྱུང་་
ཁུངས་དག་ལ་སོ་སོར་འཇུག་པར་གསལ་བར་གསུངས་པའི་ཕྱིར་དང་།
འདིར་རྒྱུ་ཞེས་པ་སྐྱེད་བྱེད་ཀྱི་རྒྱུ་ཡིན་པར་བསམས་ནས་འབྱུང་ཁུངས་
ཀྱི་རྒྱུ་ལ་བཤད་ན་བཟློས་པར་འགྱུར་བའི་ཕྱིར། དེས་ན་འདི་ནི་རྒྱུ་
མཚན་གྱི་རྒྱུ་ལ་གོ་དགོས་པ་ནི། ཚིག་གྲོགས་ཀྱིས་ཀྱང་ཤེས་པའི་ཕྱིར
འདི་ལ་ཁ་ཅིག མེར་ཤེས་པ་སོགས་རྒྱུ་མཚན་ཅན་ཏེ། དུ་བ་མཐོང་
བ་སོགས་ཀྱི་རྒྱུ་མཚན་ལས་བྱུང་བའི་ཕྱིར།ཞེས་བཤད་པ་དང་།ཡང་ལ་
ལས་དེ་རྣམ་དབྱེ་ལྔ་བ་ལས་མ་འདས་ཏེ།མེར་ཤེས་པའི་རྒྱུ་མཚན་དེ་དུ་
བ་མཐོང་བ་ལས་བྱུང་བས་སོ། །ཞེས་ཟེར་བ་སོགས་མི་འཐད་དེ། དེ་
100

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
ལྟར་ན།དུ་བ་ལས་ནི་མེར་ཤེས་དང་།ཞེས་པའི་སྐབས་ཀྱི་རྟགས་དང་རྒྱུ་
མཚན་ནི་དུ་བ་ཡིན་པས་དུ་བ་མཐོང་བ་ལས་བྱུང་བར་ཡང་སྨྲ་དགོས་
སོ། །དེ་ནས་རྣམ་དབྱེ་བརྒྱད་པ་འབོད་པ་ནི། གང་མིང་བརྗོད་པའི་
དང་པོ་རུ། །ཀྱེ་སྦྱར་བ་ནི་འབོད་པ་ཡིན། །ཞེས་གསུངས། དེ་ཡང་
དཔེར་ན།ཀྱེ་གྲོགས་པོ།ཀྱེ་ཤེས་ལྡན་དག་ཅེས་པ་ལྟ་བུ་དང་།སྐྱེ་རབས་
ལས། ཀྭ་ཡེ་ཁྱོད་སྡོད་ཅིག ཅེས་དང་། ལྔ་བ་ཆེན་པོས། བློ་གྲོས་སྣང་
བ་ཟད་མི་ཤེས་པའི་བང་མཛོད་དེ་ནི་ཁོ་བོའི་སྐལ་བར་སྩོལ་ཅིག་ཀྱེ།
ཞེས་གསུངས་པ་ལྟ་བུ་རྐང་བའི་མཐར་སྦྱར་བའང་ཡོད་དོ། །ཡུལ་མི་
རྣམས་ཀྱིས་ཨ་རོལ་དང་།ཝ་ཡེ་སོགས་ཀྱིས་ཀྱང་འབོད་པར་སྣང་ངོ་། །
དེ་ནས་ཚིག་ཕྲད་བཤད་པ་ལ། མིང་ཚིག་གཞན་དང་ཕྲད་ན་དོན་སྟོན་
གྱི་རང་དབང་གིས་དོན་མི་སྟོན་པའི་ཚིག་ཕྲད་དེ། ཚིག་ཕྲད་རྐྱང་བའི་
དོན་ཡིན་ཏེ།འཐད་ལྡན་ལས།ཚིག་ཕྲད་ནི་གསལ་བར་བྱེད་པ་ཡིན་ལ།
རང་དབང་དུ་ནི་བརྗོད་པར་བྱེད་པའི་དོན་དང་ལྡན་པ་མ་ཡིན་ནོ། །
ཞེས་དང་།སྨྲ་སྒོ་ལས།གང་ཞིག་རང་གི་དོན་མེད་ཀྱང་། །དོན་གྱི་མིང་
ལ་གསལ་བྱེད་པ། །ཚིག་གི་ཕྲད་ཅེས་བྱ་བ་སྟེ། །དེ་ལྡན་ཕྲད་དང་
བཅས་པ་ཡིན། །ཞེས་གསུངས་བས་སོ། །སྐབས་འདིར།ཚིག་ཕྲད་ལ།
ནི་སྒྲ།དང་སྒྲ། སྤྱི་སྒྲ།བདག་སྒྲ།དགག་སྒྲ།དེ་སྒྲ་དང་དྲུག་གསུངས་
པ་ལས། དང་པོ་ནི། གང་མིང་མཐའ་དང་མཐུན་པ་ཡི། །བཞི་བ་ལ་ནི་
ཨི་སྦྱར་བ། །དགར་དང་བརྣན་པའི་ཚིག་ཏུ་འགྱུར། །ཞེས་གསུངས།
གང་ཡང་རུང་བའི་མིང་མཐའ་དང་མཐུན་པའི་རྗེས་འཇུག་བཞི་བ་ན་
ཡིག་ལ་ཨི་སྦྱར་བས། ནི་ཞེས་གྲུབ་པ་དེ་ནི། གཞི་གཞན་ལས་དགར་
བ་དང་། ནན་ཏན་དུ་བརྣན་པའི་ཚིག་ཏུ་འགྱུར་རོ། །དགར་བ་ལ་
འཇུག་པ་ནི། དཔེར་ན། མི་ཐམས་ཅད་ཀྱི་མཆོག་ནི། སངས་རྒྱས་ཤཱཀྱ་
101

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཐུབ་པའོ། །ཨ་རུ་རྣམ་རྒྱལ་ནི་སྨན་རྣམས་ཀྱི་མཆོག་གོ།ཉི་མའི་འོད་ནི་
སྣང་བ་ཀུན་ལས་གསལ་ལོ། །ཨུ་དུམ་ཝ་རའི་མེ་ཏོག་ནི་མེ་ཏོག་རྣམས་
ལས་དཀོན་ནོ། །མི་རྟག་པའི་འདུ་ཤེས་ནི། འདུ་ཤེས་ཐམས་ཅད་ཀྱི་
མཆོག་གོ། གྲོགས་པོ་དག་ལས་གཡོ་སྒྱུ་ཧ་ཅང་ཆེ་བ་ནི་ངན་ནོ། །དེ་
དག་ལས་བསམ་པ་དཀར་ཞིང་ཁྲེལ་ཡོད་པ་ནི་བཟང་ངོ་། །ཞེས་པ་ལྟ་
བུ།བརྣན་པ་ནི།སངས་རྒྱས་ཤཱཀྱ་ཐུབ་པ་ལ་མཚན་བཟང་བོ་སུམ་ཅུ་རྩ་
གཉིས་ནི་མངའོ། །དཔེ་བྱད་བཟང་བོ་བརྒྱད་ཅུ་ནི་ལྡན་ནོ། །མཁྱེན་
པའི་ཡེ་ཤེས་ནི་ཡོད་དོ། །བརྩེ་བའི་ཐུགས་རྗེ་ནི་ལྡན་ནོ། །སྐྱོབ་པའི་
ནུས་མཐུ་ནི་མངའོ། །ཞེས་པ་ལྟ་བུ་དང་། གྲོགས་པོ་ཁྱོད་ནི་མཁས་པ།
ཁྱོད་ནི་བཟང་བ།ཁྱོད་ནི་ཁྲེལ་ཡོད།ཁྱོད་འདྲ་བ་ནི་ཉུང་ངོ་། །ཞེས་པ་
ལྟ་བུའོ། །སྨྲ་སྒོ་ལས། ནི་ནི་དགར་དང་བརྣན་པའི་ཚིག དམིགས་
སམ་ངེས་པར་འཛིན་པ་སྟེ། །ཕྱི་མའི་ཚིག་དང་སྦྱར་བར་བྱ། །ཞེས་
གསུངས།དམིགས་ཀྱི་དགར་བ་ནི།ཚོགས་པ་འདིར་མི་འདི་ནི་ཤིན་ཏུ་
མཁས་པའོ། །ཞེས་པ་ལྟ་བུ།ངེས་པར་འཛིན་པ་ནི།སློབ་དཔོན་འདི་སྡེ་
སྣོད་གསུམ་ལ་མཁས་ཤིང་། མངོན་པ་ལ་ནི་ལྷག་པར་མཁས་སོ། །
གྲོགས་པོ་ཁྱོད་ནི་བྱ་བ་ཀུན་ལ་མཁས་ཤིང་། བཟོ་ཡི་གནས་ལ་ནི་ལྷག་
པར་མཁས་སོ། །ཞེས་པ་ལྟ་བུའོ། །གཉིས་པ་དང་སྒྲ་བཤད་པ་ནི།
མིང་གང་རུང་བའི་བར་མཚམས་སུ། །གསུམ་པ་ལ་ནི་གཉིས་པ་་་
སྦྱར། །དེ་ནི་སྡུད་དང་འབྱེད་པ་དང་། །རྒྱུ་མཚན་ཚེ་སྐབས་གདམས་
ངག་ལྔའོ། །ཞེས་གསུངས།མིང་ཚིག་གང་ཡང་རུང་བའི་བར་མཚམས་
སུ། རྗེས་འཇུག་གསུམ་པ་ད་ཡིག་ལ་གཉིས་པ་ང་ཡིག་སྦྱར་པས། དང་
ཞེས་གྲུབ་པ་དེ་ནི།སྡུད་པ་དང་འབྱེད་པ་དང་རྒྱུ་མཚན་དང་ཚེ་སྐབས་
དང་གདམས་ངག་ལྔ་ལ་འཇུག་གོ།སྡུད་པ་ནི་དཔེར་ན།ས་དང་ཆུ་དང་
102

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
མེ་དང་རླུང་ནི་འབྱུང་བ་ཆེན་པོའོ། །ཞེས་པ་ལྟ་བུ། འབྱེད་པ་ནི།
འཕགས་པའི་བདེན་པ་བཞི་སྟེ། སྡུག་བསྔལ་གྱི་བདེན་པ་དང་། ཀུན་
འབྱུང་བའི་བདེན་པ་དང་།འགོག་པའི་བདེན་པ་དང་།ལམ་གྱི་བདེན་
པའོ། །ཞེས་པ་ལྟ་བུ། རྒྱུ་མཚན་ལ་འཇུག་པ་ནི། དཔེར་ན། ཆུ་བོ་འདི་
ནི་བཟང་སྟེ།བསིལ་བ་དང་།ཞིམ་པ་དང་།ཡང་བ་དང་།འཇམ་པ་དང་།
དྭངས་པ་དང་།དྲི་ང་བ་མེད་པ་དང་།འཐུང་ན་མགྲིན་པ་དང་ལྟོ་བ་ལ་
མིག་གནོད་པ་སྟེ། ཆུའི་ཡན་ལག་བརྒྱད་དང་ལྡན་པས་སོ། །དེ་ཡང་
བསིལ་བའི་ཕྱིར་དང་། ཞིམ་པའི་ཕྱིར་ཞེས་པའི་ཕྱིར་སྒྲ་རྣམས་དང་
སྒྲས་བསྡུས་ཏེ་རྒྱུ་མཚན་བསྟན་པ་ཡིན་ནོ། །ཚེ་སྐབས་ནི། ནམ་ལངས་
པ་དང་མཉམ་དུ་འགྲོ། མུན་རུབ་པ་དང་མཉམ་དུ་འོང་། ཞེས་པ་ལྟ་བུ།
གདམས་ངག་ནི།རིག་པའི་གནས་ལ་བརྩོན་འགྲུས་གྱིས་དང་ཤེས་པར་
འགྱུར་རོ། །དོན་དེ་སྒྲུབས་ཤིག་དང་འགྲུབ་པར་འགྱུར་རོ། །ཞེས་པ་
ལྟ་བུ། སྨྲ་སྒོ་ལས། དང་ནི་འབྱེད་དང་སྡུད་པ་དང་། །རྒྱུ་མཚན་ཚེ་
སྐབས་གདམས་ངག་ལྔ། །དེ་ཉིད་དང་ནི་གཞན་དག་དང་། །ལན་
གྲངས་གཞན་ལ་སྦྱོར་བ་ཡི། །སྡུད་པའི་དང་ཡང་གསུམ་དུ་འདོད། །
ཅེས་གསུངས། ཆོས་དེ་ཉིད་དུ་སྡུད་པ་ནི། གཟུགས་ནི་གཟུགས་དང་ཐ་
མི་དད། མི་ནི་མི་དང་ཐ་མི་དད། ཅེས་པ་ལྟ་བུ་ཡིན་ལ། གཞན་སྡུད་པ་
ནི།ཁྱོད་ནི་གྲོགས་ཁ་ཤས་དང་འགྲོགས་པར་མཐོང་སྟེ།མི་ལྔ་དང་ངོ་། །
ཞེས་པ་ལྟ་བུ།ལན་གྲངས་གཞན་སྡུད་པ་ནི།སངས་རྒྱས་ཤཱཀྱ་ཐུབ་པ་ནི།
རབ་དང་།མཆོག་དང་།གཙོ་བོ་དང་།ཆེས་ཁྱད་པར་དུ་འཕགས་པའོ། །
ཞེས་པ་ལྟ་བུའོ། །ལས་སྒྲ་སྡུད་པ་ལ་འཇུག་པ་ནི། འདིས་ཀྱང་ཤེས་ཏེ།
གཟུགས་ལས་གཞན་མ་ཡིན་ཞེས་པ་ལྟ་བུ་དེ་ཉིད་དུ་སྡུད་པ་དང་།དུད་
འགྲོ་ལས་བ་ལང་སོགས་གཞན་མ་ཡིན། ཞེས་པ་ལྟ་བུ་གཞན་སྡུད་པ་
103

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དང་། འཇིག་རྟེན་འདིའི་སྐྱེ་བོ་མཆོག་དམན་པར་མཐའ་དག་མི་རྟག་
པ་ལས་མ་འདས་སོ། །ཞེས་པ་ལྟ་བུ་ལན་གྲངས་གཞན་སྡུད་པའོ། །
གསུམ་པ་སྤྱི་སྒྲ་བཤད་པ་ནི། མིང་གང་རུང་བའི་དང་པོ་རུ། །དང་པོ་
ལ་ནི་གཉིས་པ་སྦྱར། །སྤྱི་ལ་ཁྱབ་པ་ཉིད་དུ་འགྱུར། །ཞེས་གསུངས།
མིང་གང་ཡང་རུང་བའི་དང་བོ་རུ། རྗེས་འཇུག་དང་པོ་ག་ཡིག་ལ་
གཉིས་པ་ང་ཡིག་སྦྱར་པས་གང་ཞེས་གྲུབ་པ་དེ་ནི་སྤྱི་ཁྱབ་ཀྱི་སྒྲ་ཉིད་དུ་
འགྱུར་རོ། །དཔེར་ན།གང་ནས་འོངས།གང་དུ་འགྲོ།གང་གི་ཡིན།ཞེས་
པ་ལྟ་བུ་དང་། རྒྱུ་ནི་ཡོངས་སུ་སྨིན་གྱུར་ནས། །གང་དང་གང་ལ་གང་
དང་ནི། །གང་ཚེ་བྱ་བ་ཕན་གྱུར་པ། དེ་དང་དེ་ལ་དེ་སྣང་ངོ༌། །ཞེས་
གསུངས་པ་ལྟ་བུ།གཞན་ཡང་།སུ།ཅི།ཇི།ནམ།བཞི་ནི།རིམ་པ་བཞིན་
གང་ཟག་དང་།དོན་དང་།དཔེར་ན།དུས་ཀྱི་སྤྱི་ལའང་འཇུག་སྟེ།རིམ་
པ་བཞིན། ཁྱེད་ཅག་ལས་མཁས་པ་སུ་ཞིག་ཡིན། ཞིང་བ་སུ་ཡིན། བཟོ་
བ་སུ་ཡིན།དཔོན་པོ་སུ་ཡིན།སྨན་པ་སུ་ཡིན།ཞེས་པ་ལྟ་བུ།ཅི་ནི།དཔེར་
ན། དོན་དེ་ཅི་རེད། དོན་ཅི་ལ་འོང༌། ཁྱོད་ལ་ཅི་དགོས། བྱ་བ་ཅི་ཡོད།
རིག་པ་ཅིའི་ཕྱིར་མི་བསླབ། ཅེས་པ་དང་། སྙན་ངག་མེ་ལོང་ལས། པད་
ནང་བུང་བ་འཁོར་རམ་ཅི། །ཁྱོད་གདོང་ལ་མིག་གཡོའམ་ཅི། །ཞེས་
པ་ལྟ་བུ།ཇི་ནི་དཔེར་ན།འཛམྦུའི་གླིང་གི་དབྱིབས་ཇི་ལྟ་བུ།ཆེ་ཆུང་ཇི་
འདྲ།མི་རྣམས་ཀྱི་དབྱིབས་གཟུགས་ཇི་འདྲ་རེད།བྱ་བ་ཇི་ལྟར་བྱེད།ལོ་
ཏོག་ཇི་འདྲ་རེད་ཅེས་ལྟ་བུ་དང་། འཇུག་པ་ལས། སངས་རྒྱས་ཞིང་ཇི་
འདྲར་ཐུབ་དབང་དེ་དང༌། །དེ་དག་སྐུ་སྤྱོད་མཐུ་སྟོབས་ཇི་འདྲ་་
དང་། །ཉན་ཐོས་དགེ་འདུན་ཇི་སྙེད་ཇི་ལྟ་དང༌། །བྱང་ཆུབ་སེམས་
རྣམས་དེར་གཟུགས་ཇི་འདྲ་དང༌། །ཞེས་པ་ལྟ་བུའོ། །ནམ་ནི་དཔེར་
ན། ཡུལ་ནས་ནམ་འོང་། ཟ་མ་ནམ་ཟ། རྟ་དེ་ནམ་ཉོས། མགྲོན་པོ་ནམ་
104

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
འོང་། སྟོན་མོ་ནམ་ཡིན། སྐར་མ་ནམ་བཟང་། ནམ་ཞིག་ན་མཁས་པར་
འགྱུར། ཞེས་པ་ལྟ་བུའོ། །བཞི་བ་བདག་སྒྲ་བཤད་པ་ནི། གང་མིང་གི་
ནི་མ་མཐའ་ན། །པུ་ལིངྒ་ཡི་སྒྲ་མེད་པ། །དེ་ལ་པུ་ལིངྒ་སྦྱར་ན། །
བདག་པོའི་སར་ནི་ཤེས་པར་བྱ། །ཞེས་གསུངས། གང་ཡང་རུང་བའི་
མིང་གི་མ་མཐའ་ན། པུ་ལིངྒ་སྟེ་སྐྱེས་བུའི་རྟགས་མཚོན་པར་བྱེད་པའི་
སྒྲ་མེད་པ་དེ་ལ་སྒྲ་དེ་སྦྱར་ན། བདག་པོའི་སྒྲར་ནི་ཤེས་པར་བྱ་ཞེས་
པའོ། །འདིར་པུ་ལིངྒ་ཡི་སྒྲ་མེད་པ་ཞེས་པས། རང་མིང་གི་ཆ་ཤས་སུ་
ཡོད་པའི་པ་བ་པོ་ཅན་གྱི་སྒྲ་ཕལ་ཆེར་བདག་སྒྲ་མ་ཡིན་པར་གསུང་བ་
སྟེ།དཔེར་ན།དད་པ།དགག་པ།ཞགས་པ།རྒྱས་པ་སོགས་དང་།ཆེན་
པོ།ལྷུན་པོ། པ་པོ་སོགས་དང་།རྩ་བ་ཅན།ཚེར་མ་ཅན།འབྲས་བུ་ཅན་
སོགས་ལྟ་བུའོ། །དེས་ན་བདག་སྒྲ་ནི། སྡེ་སྣོད་གསུམ་པ། ཡོན་ཏན་པ།
ཆབ་སྲིད་པ། དྲུང་ཡིག་པ། རྒྱ་གར་བ། ལྷ་ས་བ། ཉ་བ། ཞིང་བ། མཁན་
པོ།སྦྱིན་པ་གཏོང་བ་བོ།ལེན་པ་པོ། ཤེས་རབ་ཅན།སྙིང་རྗེ་ཅན།ཡོན་
ཏན་ཅན།ཞེས་པ་ལྟ་བུ།སྨྲ་སྒོ་ལས།པའམ་ཅན་ནི་བདག་པོའམ། །ལྡན་
པའི་དོན་དུ་སྦྱར་བར་བྱ། །བ་ནི་སྤྱི་རུ་བཞག་པ་སྟེ། །ཡུལ་དུས་ངེས་
པར་མ་བཟུང་པའོ། །ཟ་བ་བཟའ་དང་ཟ་པོ་བཞིན། །མ་ནིང་དག་
ཏུ་བཞག་པར་བྱ། །ཞེས་གསུངས།དེ་དག་ལས་བ་ཡིག་ནི།བྱ་བྱེད་ལས་
གསུམ་སྤྱི་ལ་འཇུག་པ་སྟེ།མིས་ཟས་ཟ་བ་ནི་བྱ་བ།བཟའ་བ་དང་བཅའ་
བ་ཞེས་པ་ལས། ཟ་བ་པོ་ཞེས་པ་བྱེད་པ་ལ་འཇུག་ཅིང་། དེ་ལྟར་ཚིག་
གྲོགས་ཀྱི་དབང་གིས་འགྱུར་བས་མ་ནིང་ལྟ་བུ་ཡིན་ཞེས་པའོ། །སྡོམ་
ནི། ག་བ་ད་ས་ན་མ་པ། །ང་འ་ར་ལ་མཐའ་མེད་བ། །ཞེས་གསུང་
ངོ་། །ལྔ་བ་དགག་སྒྲ་བཤད་པ་ནི། གང་མིང་བརྗོད་པའི་ཡ་མཐའ་
ན། ། ལིངྒ་ཡི་སྒྲ་མེད་པ། །དེ་ལ་ལིངྒ་སྦྱར་ན། །དགག་པའི་
་་105 -

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གནས་སུ་ཤེས་པར་བྱ། །ཞེས་གསུངས། གང་ཡང་རུང་བའི་མིང་གི་ཡ་
མཐའ་ན་མོ་རྟགས་ཀྱི་སྒྲ་མེད་པ་རྣམས་ལ།མ་དང་མི་ལ་སོགས་པའི་མོ་
རྟགས་ཀྱི་སྒྲ་སྦྱར་ན་དགག་པའི་ཚིག་ཏུ་ཤེས་པར་བྱ་ཞེས་པའོ། །དེ་
ཡང་དཔེར་ན། མ་ཐོས་ཞེས་པས་ཐོས་པ་བཀག་པ་དང་། མི་འགྲོ་ཞེས་
པའི་འགྲོ་བ་བཀག་པ་ལྟ་བུ་ཡིན་ལ། མེད་དང་མིན་དང་མ་ཡིན་སོགས་
ནི།ཕལ་ཆེར་མིང་གི་མ་མཐར་སྦྱོར་བ་སྟེ།དགྲ་བཅོམ་པ་ལ་ཉོན་མོངས་
མེད། བར་སྲིད་པ་ནི་འགྲོ་བ་མིན། གཞན་ལ་འཚེ་བ་དགེ་སྦྱོང་མ་ཡིན་
ནོ། །ཞེས་པ་ལྟ་བུའོ། །འོན་ཀྱང་ཤིང་མ་ལྡུམ། གཉིད་མ་སད། གཞན་
ལ་མི་འཚེ་ཞེས་པ་ལྟ་བུ་དགག་སྒྲ་བར་ན་ཡོད་པ་དང་།མེད་པོ།འཇིགས་
མེད།འགྱུར་མེད།འཆི་མེད།མི་མ་ཡིན།ལྷ་མ་ཡིན་ལྟ་བུ་མིང་གི་ཆ་ཤས་
སུ་གྱུར་པའི་དགག་ཚིག་ཀྱང་ཡོད་དོ། །དྲུག་པ་དེ་སྒྲ་བཤད་པ་ནི།གང་
མིང་གི་ནི་ཡ་མཐའ་རུ། །གསུམ་པ་ལ་ནི་ཨེ་སྦྱར་བ། །ཐ་སྙད་དབང་
དུ་གསུམ་ཡིན་ཏེ། །དངོས་པོའི་དབང་དུ་བཞི་རུ་འགྱུར། །དུས་ཀྱི་
དབང་དུ་གཉིས་ཡིན་ནོ། །ཞེས་གསུངས། གང་ཡང་རུང་བའི་མིང་གི་
ཡ་མཐའ་རུ་རྗེས་འཇུག་གསུམ་པ་ད་ཡིག་ལ་ཨེ་སྦྱར་བས་དེ་ཞེས་གྲུབ་
པ་དེ་ནི། ཐ་སྙད་ཀྱི་དབང་དུ་བྱས་ན་དོན་གསུམ་དང་དངོས་པོའི་
དབང་དུ་བྱས་ན་དོན་བཞི་དང་། དུས་ཀྱི་དབང་དུ་བྱས་ན་འདས་པ་
དང་མ་འོངས་པ་གཉིས་ལ་འཇུག་པ་ཡིན་ནོ། །ཞེས་པའོ། །དེ་ཡང་
མིག་གིས་མཐོང་བ་དང་། རྣ་བས་ཐོས་པ་དང་།ཡིད་ཀྱིས་དོན་གོ་བ་ལ་
ཐ་སྙད་སྦྱར་བ། དཔེར་ན། དེ་མ་མཐོང་།དེ་མ་ཐོས།དེ་མ་ཤེས་ཟེར་བ་
དང་།ཡུལ་དེ་མཐོང་ངོ་། །གཏམ་དེ་ཐོས་སོ། །དོན་དེ་ཤེས་སོ་ཞེས་སྨྲ་
བ་ལྟ་བུའོ། །མཐོང་བ་ལ་མཐོང་བར་སྨྲ་བ་དང་། མ་མཐོང་བ་ལ་མ་
མཐོང་བར་སྨྲ་བ་སོགས་ནི་ཡང་དག་པའི་ཐ་སྙད་དང་།མཐོང་བ་ལ་མ་
106

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
མཐོང་བར་སྨྲ་བ་དང་མ་མཐོང་བ་ལ་མཐོང་བར་སྨྲ་བ་སོགས་ནི།ལོག་
པའི་ཐ་སྙད་དུ་བརྒྱད་ཚན་བརྒྱད་པའི་མདོ་ལས་གསུངས་སོ། །
མཛོད་ལས་ཀྱང་།མིག་རྣ་ཡིད་ཀྱི་རྣམ་ཤེས་དང༌། །གསུམ་གྱིས་ཉམས་
སུ་མྱོང་གང་དེ། །མཐོང་ཐོས་རྣམ་པར་ཤེས་པ་དང༌། །རྟོགས་པ་
ཡིན་ཏེ་རིམ་བཞིན་བཤད། །ཅེས་དང་། མཆིམས་མཛོད་ལས། མཐོང་
དང་མ་མཐོང་ཐོས་མ་ཐོས། །རྟོགས་དང་མ་རྟོགས་ཤེས་མ་ཤེས། །ཇི་
བཞིན་སྨྲ་བ་འཕགས་པ་དང༌། །ཐ་སྙད་འདོགས་པ་བྱིས་པ་ཡིན། །
ཞེས་དང་།མངོན་པ་ཀུན་བཏུས་ལས།བཀྲ་བར་འཛིན་པ་གང་ཞེ་ན།ཇི་
ལྟར་མཐོང་བ་དང་ཐོས་པ་དང་བྱེ་བྲག་ཕྱེད་པ་དང་རྣམ་པར་ཤེས་
པའི་དོན་རྣམས་ལ་ཐ་སྙད་འདོགས་སོ། །ཞེས་གསུངས་ཤིང་། སྨྲ་ཤེས་
པ་དོན་གོ་བ་ཤེས་པ་རང་བཞིན་དུ་གནས་པའི་མི་ལ་ཐ་སྙད་གསུམ་
ལྡན་ཞེས་འདུལ་བའི་སྡེ་སྣོད་དག་ལས་ཀྱང་གསུངས་སོ། །དངོས་
པོའི་དབང་དུ་བྱས་པ་བཞི་ནི།བདེན་པའི་དོན་དང་།གསང་བའི་དོན་
དང་། རང་དང་འབྲེལ་བ་དང་། གཞན་དང་འབྲེལ་བའི་དངོས་པོ་ལ་
འཇུག་པ་བཞི་ལས། དང་བོ་ནི། ཁྱོད་ཀྱི་བཤད་པ་དེ་བདེན། ཇི་སྐད་
བཤད་པ་དེ་དེ་བཞིན་དུ་བགྱིའོ། །དེ་དེ་བཞིན་ནོ། །ཞེས་པ་ལྟ་བུ།
གཉིས་པ་ནི། མི་མང་སར་སྐད་ཆ་དང་དངོས་རྫས་སོགས་གཞན་ལ་
གསང་བའི་དོན་དུ།དེ་དག་ཤེས་པའི་མི་དེ་ལ།དེ་ཁྱོད་ཀྱིས་མ་བཤད།དེ་
མ་སྟོན་ཞེས་པའི་དེ་སྒྲ་དེ་དག་གསང་བའི་དོན་ལ་འཇུག་པ་ལྟ་བུ།
གསུམ་པ་ནི།ངའི་གོས་དེ།ངའི་གདན་དེ།ངའི་ཡོ་བྱད་དེ་ཞེས་པ་ལྟ་བུ།
བཞི་བ་ནི།ཁྱོད་ཀྱིས་བཤད་པ་དེ་བདེན།ཁྱོད་ཀྱི་བྱ་བ་དེ་མྱུར།ཁྱོད་ཀྱི་
ཁང་བ་དེ་བཟང་ཞེས་པ་ལྟ་བུའོ། །དུས་འདས་པ་ལ་འཇུག་པ་ནི།
བདག་སྐྱེ་བའི་དུས་དེ་ལ་བཙས་སྟོན་བྱས་སོ། །སྔོན་གྱི་དུས་དེ་དང་དེ་
107

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལ་རྒྱལ་བོ་དེ་དང་དེ་བྱོན།བཅོམ་ལྡན་འདས་ཀྱིས།ང་དེའི་ཚེ་ན་རྒྱལ་བུ་
སྙིང་སྟོབས་ཆེན་པོ་ཞེས་བྱ་བར་གྱུར་ཏོ། །ཞེས་སོགས་གསུངས་པ་ལྟ་
བུ། མ་འོངས་པ་ལ་འཇུག་པ་ནི། བདག་ནི་གང་དུ་སྐྱེས་ནས་ཐུབ་པ་
ཡི། །གསུང་གི་བདུད་རྩི་འཐུང་བ་དེ་ཡི་ཚེ། །ཞེས་དང་། རྟེན་དེ་ཡང་
མཐོ་རིས་ཀྱི་ཡོན་ཏན་བདུན་གྱི་རྒྱན་དང་མི་འབྲལ་བར་གྱུར་ཅིག
ཅེས་གསུངས་པ་ལྟ་བུའོ། །སྨྲ་སྒོ་ལས། དེ་ཞེས་བྱ་བའི་ཚིག་གི་དོན། །
ཐ་སྙད་དངོས་དང་དུས་འཇུག་གསུམ། །འདས་དང་རྣམ་གྲངས་་
གཞན་ཅན་དང་། །ལྷག་མ་དག་དང་བཅས་པའོ། །ཞེས་གསུངས།དེ་
ཡང་དཔེར་ན། འདུལ་བ་འཛིན་པའི་དགེ་སློང་ནི་བསྟན་པ་འཛིན་པ་
ཡིན་ནོ། །ཞེས་སྨྲ་བའི་རྗེས་སུ།མདོ་སྡེ་འཛིན་པ་དེ་ཡང་དེ་ཡིན།མ་མོ་
འཛིན་པ་དེ་ཡང་དེ་ཡིན་ཞེས་བརྗོད་པ་ལྟ་བུ་སྟེ། དགེ་སློང་དང་བསྟན་
པ་འཛིན་པ་གཉིས་ཀ་བརྗོད་པ་ནི། ཚིག་ཕྱི་མ་ལ་ལྟོས་ཏེ་འདས་ཟིན་
པས་དེ་དག་མ་བརྗོད་ན་ཡང་། དེ་ཡང་དེ་ཡིན་ཞེས་དེ་སྒྲ་གཉིས་ཀས་
རིམ་པ་བཞིན་དགེ་སློང་དང་བསྟན་པ་འཛིན་པའི་མིང་གི་ཐ་སྙད་གོ་
བ་ལྟ་བུའོ། །རྣམ་གྲངས་གཞན་བརྗོད་པའི་ཐ་སྙད་ནི།དཔེར་ན།བཅུ་
གཉིས་བདག་པོ་ནི་ཉི་མ་ཡིན་ནོ།།འོད་སྟོན་ཅན་ཡང་དེ་ཡིན། ཉིན་
མོར་བྱེད་པའང་དེ་ཡིན། ཚ་ཟེར་ཅན་ཡང་དེ་ཡིན་ཞེས་པ་ལྟ་བུ། ལྷག་
བཅས་ཀྱི་ཐ་སྙད་ལ་འཇུག་པ་ནི། རྟ་ནོར་སོགས་ནི་དུད་འགྲོ་ཡིན་པར་
བཤད་དེ། དེ་དག་ནི་དུད་དེ་འགྲོ་བས་སོ། །ཞེས་པ་ལྟ་བུའོ། །འདི་སྒྲ་
འཇུག་ཚུལ་ནི་སྨྲ་སྒོ་ལས། འདི་ཚིག་འདས་དང་མ་འོངས་དང་། །
སྐབས་ཀྱི་དགོས་གཞན་དག་ལ་འཇུག། གང་ཞིག་ལ་ནི་ལྟོས་བྱས་་
པའི། །ཉེ་བ་དག་དང་མངོན་སུམ་པའི། །དངོས་པོ་དག་ཀྱང་གཉིས་
ཡིན་ནོ། །སྤང་བར་བྱ་བ་འདི་ལྟ་སྟེ། །ལྐོག་ཏུ་གྱུར་དང་རིང་བ་་
― 108

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
དང་། །གལ་ཏེ་བསྟན་བྱ་དུས་ཉིད་ན། །འདས་དང་མ་འོངས་སྤང་
བར་བྱ། །ཞེས་གསུངས། དོན་ནི། འདི་ཞེས་པའི་ཚིག་ནི་དངོས་པོའི་
དབང་དུ་བྱས་ན་འདས་ཟིན་པ་དང་མ་འོངས་པ་དང་ད་ལྟ་བ་གསུམ་
ལ་འཇུག་ཅེས་པ་སྟེ། དཔེར་ན། སྟོན་པ་དེ་ཡི་ཚངས་དབྱངས་ཀྱིས། །
འདི་ནི་འདི་ལྟར་གསུང་སྙམ་དུ། །ཞེས་དང་། མདོ་ལས། འདི་ཡོད་ན་
འདི་འབྱུང་།འདི་སྐྱེས་པ་འདི་སྐྱེའོ། །ཞེས་དང་།མངོན་པའི་རྒྱན་ལས།
སྔོན་གྱི་མཐའ་འདི་ཡོད་ན།ད་ལྟར་གྱི་མཐའ་འདི་འབྱུང་ལ།ད་ལྟར་གྱི་
མཐའ་འདི་སྐྱེས་པས་ཕྱི་མའི་མཐའ་འདི་སྐྱེའོ། །ཞེས་གསུངས་པ་ལྟ་
བུའོ། །འོན་ཀྱང་དུས་ཀྱི་དབང་དུ་བྱས་ན།དུས་གསུམ་གྱི་གང་ནས་ད་
ལྟ་བ་དང་ལྟོས་ས་ལྟོས་འཇོག་གི་ཡུལ་ཉེ་རིང་གཉིས་ལས་ཉེ་བ་དང་།
དངོས་པོ་བདག་གཞན་གཉིས་ཀ་དང་འབྲེལ་བ་ལ་འཇུག་པ་སྟེ།དཔེར་
ན།དུས་ད་ལྟ་བ་ལ་འཇུག་པ་ནི།བསྐལ་པ་བཟང་པོ་འདི་ལ།ཟླ་བ་འདི་
ལ། སྐབས་འདི།ཞེས་པ་ལྟ་བུ།ཉེ་བ་ལ་འཇུག་པ་ནི།ཁང་བ་འདི་མཐོ།
ཡོ་བྱད་འདི་བཟང་།ཇ་འདི་འཐུང་།ཟས་འདི་ཟ།ཞེས་པ་ལྟ་བུ།མངོན་
སུམ་ལ་འཇུག་པ་ནི། གཟུགས་འདི་མཛེས། སྒྲ་འདི་སྙན། འདི་ན་ཡོད་
པ་འདི་ཞེས་པ་ལྟ་བུ།བདག་དང་འབྲེལ་བར་འཇུག་པ་ནི།བདག་གི་ཚེ་
འདི། བདག་གི་ཕུང་བོ་འདི། ངའི་མིག་འདི། ངའི་ཡན་ལག་འདི་ཞེས་
པ་ལྟ་བུ།གཞན་ལ་འཇུག་པ་ནི།ས་འདི་བཟང་།རི་འདི་མཐོ།ཐང་འདི་
ཡངས།ཁྱོད་ཀྱི་ཟས་འདི་ཞིམ།གོས་འདི་འཇམ།ཞེས་ལྟ་བུ།ད་སྒྲ་ཡང་
དེ་ཉིད་ལས། ད་ནི་སྐབས་སུ་བབས་པའི་ཚིག། ད་ལྟར་བྱུང་ལ་སྦྱོར་བ་
སྟེ། །འདས་པའི་སྐབས་ལ་རྣམ་པར་སྤང༌། །ཞེས་གསུངས། ད་ཞེས་
པའི་ཚིག་ཕྲད་ནི། སྐབས་སུ་བབས་པའི་དོན་དང་དུས་ད་ལྟ་བ་ལ་
འཇུག་པ་སྟེ།དཔེར་ན།ད་ནངས།ད་ཐེངས།ད་ལན།ད་ནི་འདི་བཤད་
109

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པར་བྱ་སྟེ། དུས་ད་ནས་རྫུན་མི་སྨྲའོ། །ཚིག་ཕྲད་གཞན་ཡང་རྣམ་
འགྲེལ་ལས།ཆོས་ཀྱི་ཚིག་ཕྲད་ཐ་དད་པར། །བྱེད་པའི་མི་ལྡན་གཞན་
ལྡན་དང་། །ཤིན་ཏུ་མི་སྲིད་རྣམ་གཅོད་བྱེད། །ཁྱད་པར་ཁྱད་པར་
ཅན་དག་དང་། །བྱ་བ་དག་ནི་ལྷན་ཅིག་བརྗོད། །ཅེས་དང་། སྨྲ་སྒོ་
ལས། ངེས་པར་བཟུང་བའི་ཚིག་གི་དོན། །གཞན་མི་ལྡན་དང་གཞན་
ལ་མིན། །ལྡན་པ་ཙམ་དུ་འཛིན་པ་དང༌། །མ་ངེས་པ་ནི་རྣམ་པ་
གཉིས། །བདེན་བཞིན་མི་བསླུ་བ་ཉིད་དང༌། །ཁོ་ན་དག་ནི་རྣམ་པ་
དྲུག། ཅེས་གསུངས། དཔེར་ན། ཨ་རུ་ར་སྨན་ཁོ་ན་ཡིན་ཞེས་ཚིག་ཕྲད་
འདི་ཁྱད་པར་དང་ལྷན་ཅིག་སྦྱར་བས།མི་ལྡན་རྣམ་གཅོད་ཡིན་ཏེ།ཁོ་
ན་ཞེས་པའི་ཚིག་ཕྲད་འདིས་ཨ་རུ་ར་སྨན་མིན་པ་བཅད་ནས་སྨན་
ཡིན་པ་ཙམ་ཞིག་སྟོན་པའི་ཕྱིར།ཨ་རུ་ར་ཁོ་ན་སྨན་ཡིན་ཞེས་པའི་ཚིག་
ཕྲད་འདི། ཁྱད་པར་ཅན་ཏེ་ཆ་གཞི་དང་ལྷན་ཅིག་སྦྱར་པས། གཞན་
ལྡན་རྣམ་གཅོད་ཀྱི་ཚིག་ཕྲད་ཡིན་ཏེ། ཨ་རུ་ར་ལས་གཞན་པའི་སྨན་
ཡོད་པ་བཅད་ནས།ཨ་རུ་ར་ཁོ་ན་སྨན་ཡིན་པར་སྟོན་པའི་ཕྱིར།བ་ལས་
བེའུ་འབྱུང་བ་སྲིད་པ་ཁོ་ན་ཡིན་ནོ་ཞེས་པའི་ཁོ་ནའི་ཚིག་ནི། མི་སྲིད་
རྣམ་གཅོད་ཡིན་ཏེ། འབྱུང་སྲིད་པའི་བྱ་བ་དང་ངེས་བཟུང་ལྷན་ཅིག་
སྦྱར་བའི་ཕྱིར། ལས་དགེ་སྡིག་ལས་འབྲས་བུ་བདེ་སྡུག་འབྱུང་བར་
གསུངས་པ་ནི་བདེན་པ་ཁོ་ནའོ། །སངས་རྒྱས་ནི་ནམ་ཡང་མི་བསླུ་བ་
ཁོ་ནའོ། །ཞེས་པ་ལྟ་བུ་ཡང་མི་ལྡན་རྣམ་གཅོད་ཀྱི་ཕྱོགས་སུ་གཏོགས་
ཏེ། ཁྱད་པར་རམ་ཁྱད་ཆོས་དང་ཁོ་ནའི་ཚིག་ཕྲད་ལྷན་ཅིག་སྦྱར་བའི་
ཕྱིར། གཞན་ཡང་སྨྲ་སྒོ་ལས། ཚད་འཛིན་ལྷག་པ་འགོག་པ་ཡི། །ཙམ་
ཞེས་བྱ་བ་རྣམ་པ་གཉིས། །འབའ་ཞིག་ལ་སོགས་དེ་བཞིན་སྦྱར། །
་་་་་་་ཁྱབ་པ་སྐབས་ཀྱིས་བརྩི་བར་བྱ། །ཡང་དག་ཡོངས་སུ་ཀུན་ཏུ་་
110

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
སོགས། །སྒྲ་བཞིན་དང་ནི་ཕྲད་དུའོ། །ཚུལ་ནི་འདྲ་དང་སྨད་པ་
དང་། །གོམ་དང་སྡོམ་དང་མཚན་ཉིད་དང་། །ཐབས་དང་རིགས་པ་
དོན་དང་འདོད། །ལེགས་པ་དག་ལ་འཇུག་པ་ལས། །འདྲ་བར་སྦྱར་
བ་ཕྲད་དུ་འདོད། །བཞིན་ལ་སོགས་པ་ཚིག་གི་དོན། །མ་ནོར་བ་
དང་ཡིན་པ་དང་། །འདྲ་བ་དག་ཏུ་སྦྱར་བའོ། །ཅིང་ལ་སོགས་པ་
བསྡུ་བ་དང་། །མཚམས་སྦྱོར་དག་ཏུ་བྱེད་པ་ཡིན། །ཞེས་གསུངས།
ཙམ་སྒྲ་ནི། ཡུངས་འབྲུ་ཙམ་ཞེས་པ་ལྟ་བུ་ཚད་འཛིན་དང་། རྒྱ་མ་གང་
ཙམ་ཞེས་པ་ལྟ་བུ་ལྷག་པ་འགོག་པ་དང་། དེ་ཙམ་རེད་ཅེས་པ་ལྟ་བུ་
ཁྱད་པར་བ་འགོག་པ་དང་། ཇི་ཙམ་ན་ཞེས་པའི་དུས་བརྗོད་པ་སོགས་
ཀྱང་ཡོད་དོ། །འབའ་ཞིག་ནི་ཁོ་ན་དང་ཕལ་ཆེར་འདྲ་སྟེ།ཁྱོད་འབའ་
ཞིག་གི་ཡེ་ཤེས་ཀྱིས། །ཤེས་བྱ་ཐམས་ཅད་ཁྱབ་ལེགས་ཀྱི། །ཞེས་པ་
ལྟ་བུ། ཁྱབ་པ་དང་མ་ཁྱབ་པ་ནི། ཁྱབ་བྱེད་ཀྱིས་ཁྱབ་བྱ་དེ་ལ་ཁྱབ་པ་
དང་མ་ཁྱབ་པའི་དོན་ཏེ།དཔེར་ན།ཀ་ལ་སོགས་པའི་ཡི་གེ་སུམ་ཅུ་གང་
རུང་ཡིན་ན། གསལ་བྱེད་ཡིན་པས་ཁྱབ་ཅེས་པས། ཀ་སོགས་སུམ་ཅུ་
གང་རུང་ནི་ཁྱབ་བྱ་དང་།གསལ་བྱེད་ནི་ཁྱབ་བྱེད་ཡིན་པས།ཀ་སོགས་
སུམ་ཅུ་བོ་གང་རུང་ལ་གསལ་བྱེད་མ་ཡིན་པ་མེད་ཅེས་པའོ། །རྗེས་
འཇུག་བཅུ་བོ་གང་རུང་ཡིན་ན། སྔོན་འཇུག་ལྔ་བོ་གང་རུང་ཡིན་པས་
མ་ཁྱབ་ཅེས་པས། སྔོན་འཇུག་ལྔ་བོ་གང་རུང་ནི་ཁྱབ་བྱེད་དང་། རྗེས་
འཇུག་བཅུ་བོ་གང་རུང་ནི་ཁྱབ་བྱ་ཡིན་པས་དེ་བཅུ་བོ་གང་རུང་ལ།
སྔོན་འཇུག་ལྔ་བོ་གང་རུང་ཡིན་པ་ཡོད་ཅེས་པའོ། །དེ་བཞིན་དུ་ཡིན་
པས་ཁྱབ་དང་། མ་ཡིན་པས་ཁྱབ།ཡོད་པས་ཁྱབ་དང་།མེད་པས་ཁྱབ་
སོགས་ལའང་རྣམ་དབྱེ་གསུམ་པ་སྦྱར་བའི་གནད་ཀྱིས་ཀྱང་ཤེས་་་
སོ། །ཚུལ་ནི།འདྲ་བའི་དོན་ལ་འཇུག་སྟེ།ཐ་མལ་བའི་ཚུལ་བཟུང་ཞེས་
111 ་་་

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པ་ལྟ་བུ།སྨད་པ་ལ་ནི།ཚུལ་ལྟར་བཅོས་ཞེས་པ་ལྟ་བུ།གོམ་པ་ལ་འཇུག་
པ་ནི།མི་རིགས་སོ་སོའི་ཚུལ་ལུགས་ཞེས་པ་ལྟ་བུ།སྡོམ་པ་ནི།ཚུལ་ཁྲིམས་
ཞེས་ལྟ་བུ།རྟགས་ཡང་དག་གི་མཚན་ཉིད་ཅེས་པ་ལྟ་བུ།དོན་ལ་ནི་།ཚུལ་
འདི་མཐོང་ནས་ཞེས་པ་ལྟ་བུ།འདོད་པ་ལ་ནི།མཁས་པ་སོ་སོའི་འདོད་
ཚུལ་ཞེས་པ་ལྟ་བུ།ལེགས་པ་ལ་འཇུག་པ་ནི།ཚུལ་བཞིན་ཡིད་ལ་བྱེད་པ་
དང་དམ་པའི་ངང་ཚུལ་བཟང་བོ་ཞེས་པ་ལྟ་བུའོ། །བཞིན་དང་ལྟར་
ལ་སོགས་པ་ནི།མཚུངས་པ་གསལ་བྱེད་ཀྱི་སྒྲ་སྟེ།དཔེར་ན།ལོ་ཆེན་ཐོན་
མིའི་འེ་གསུང་རབ་དང་། །དྲན་པ་ཡེ་ཤེས་གྲགས་པའི་གཞུང་། །རྨད་
བྱུང་དོན་གྱི་འཆད་ཉན་ནི། །ལྗོངས་འདིར་ཕན་ཚུན་འགྲན་བཞིན་
འཕེལ། །ཞེས་པ་ལྟ་བུ། ཅིང་ལ་སོགས་པ་ནི། བརྗོད་བྱ་བསྡུ་བ་དང་
མཚམས་སྦྱོར་སོགས་ཅི་རིགས་པར་འཇུག་ལ།མིང་མཐར་ཐོབ་ཚུལ་ནི།
ག་བ་ད་དང་ད་དྲག་མཐར། །ཅིང་ཅེས་ཅེའོ་ཅེ་ན་ཅིག། ང་འ་ན་མ་ར་
ལ་དང་། །མཐའ་རྟེན་མེད་པའི་རྗེས་དག་ཏུ། །ཞིང་ཞེས་ཞེའོ་ཞེ་ན་
ཞིག། ས་མཐར་བརྗོད་བདེ་ཞེས་མ་གཏོགས། །ཤིང་དང་ཤེའོ་ཤེ་ན་
ཤིག།ཅེས་སོ། །དེ་རྣམས་དཔེར་བརྗོད་ནི།མཁས་པའི་ངག་གི་སྒྲོན་མ་
ལས།ན་ར་ལ་གསུམ་རྗེས་སུ་ནི། །ཞིང་སོགས་ལྔ་བོ་ཐོབ་མོད་ཀྱང་། །
ད་དྲག་ངེས་པར་ཐོབ་པ་དེར། །ཅིང་སོགས་ལྔ་བོ་ལེགས་ཏེ་དཔེར། །
རྟག་ཅིང་རྟོག་ཅེས་ལྷག་ཅེའོ། །སུ་འདུག་ཅེ་ན་ཁྱོད་འདུག་ཅིག། རྒུད་
ཅིང་ཟད་ཅེས་མེད་ཅེའོ། །ལྷ་ཡིན་ཞེ་ན་དོན་ཞིག་གཉེར། །འཇམ་
ཞིང་ངོམ་ཞེས་འཛོམ་ཞེའོ། །དབེན་ནམ་ཞེ་ན་ནམ་ཞིག་དབེན། །
དགའ་ཞིང་བཟའ་ཞེས་གདའ་ཞེའོ། །དུ་གདའ་ཞེ་ན་འགའ་ཞིག་གོ
། དར་ཞིང་འཕྱུར་ཞེས་འགྱུར་ཞེའོ། །ཅི་འཕྱར་ཞེ་ན་དར་འཕྱོར་ཞིག།
འཆོལ་ཞིང་འཆལ་ཞེས་འཁྲུལ་ཞེའོ། །གང་ཚོལ་ཞེ་ན་ཆོས་ཚོལ་ཞིག།
112

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
ཟ་ཞིང་བདེ་ཞེས་སྤྲོ་ཞེའོ། །ཨེ་སྨྲ་ཞེ་ན་མ་སྨྲ་ཞིག། འདུས་ཤིང་འབྲལ་
བར་ངེས་ཤེའོ། །ཅི་ངེས་ཤེ་ན་གཏམ་སྨྲས་ཤིག། མཁྱེན་ཅིང་འཕྲལ་
ཅེས་བརྒྱན་ཅེའོ། །ཅིས་གྲོལ་ཅེ་ན་གྲོལ་གྱུར་ཅིག།ཅེས་གསུངས་པ་ལྟ་
བུའོ། །ཕྲད་ཀྱི་འདུས་པ་སོགས་སྟོན་པ་ལ། སྨྲ་སྒོ་ལས། གལ་ཏེ་ཕྲད་
གཉིས་འདུས་པའམ། །ཡང་ན་མང་བོ་འདུས་པ་ན། །སྔ་ཕྱི་ཕན་ཚུན་
ཟིལ་གནོན་དང་། །རང་གི་ཆ་ལྡན་དག་ཏུ་སྦྱར། །གང་ལ་དམིགས་
འཛིན་མི་བྱེད་དང་། །དམིགས་འཛིན་ཏེ་ན་ཕྲད་གྱུར་ན། །གཉིས་
པར་གྱུར་པའི་མཐུ་ཡིན་ན། །ཕྱོགས་གཅིག་ཁོང་དུ་ཆུད་པ་ལས། །
ཕྱོགས་གཅིག་འདྲི་བར་བྱེད་པ་ནི། །འོ་ན་ཞེས་པའི་ནུས་པའོ། །དེ་
ལ་དམིགས་འཛིན་སྔ་མ་བཞིན། །གཞན་འདྲེན་བྱེད་པ་དེ་ཡིན་ཏེ། །
ན་ཡིས་ཕྱོགས་གཅིག་དག་ཏུ་བྱེད། །དེ་གཉིས་ལྡན་པའི་ཕྲད་རྣམས་
ནི། །དམིགས་འཛིན་ལྡན་མི་ལྡན་གཉིས་ཏེ། །སྔ་མ་དོན་གྱི་བསྡུ་བར་
བྱ། །ཡོད་ན་སྔ་མ་དངོས་སུ་བསྡུ། །གལ་ཏེ་ཇི་སྟེ་འོན་ཏེ་དང་། །དེ་
སྟེ་ན་ཞེས་བྱ་བར་སྦྱར། །འོན་ཀྱང་འོ་ན་ཡང་ཞེས་པ། །བསྡུ་བ་
གཉིས་ལྡན་གཉིས་བསྡུ་བྱ། །མཐུན་དང་ཐ་དད་སླབས་ཀྱི་མཐུ། །
གང་ལྟར་ཇི་ལྟར་དེ་ལྟར་དང༌། །དེ་བཞིན་དེ་སྐད་ལ་སོགས་པ། །ཇི་
སྐད་བརྣན་པའི་ཆ་གཉིས་ལྡན། །དེ་ལ་སོགས་པའི་ཕྲད་རྣམས་་་་
ཀུན། །ཟིལ་གནོན་གྱུར་ཏམ་ཆ་ལྡན་ཡང་། །དགོས་པ་རེ་རེར་དྲིལ་
བྱས་ཏེ། །དོན་ཚིག་སྦྱོར་བ་བཅུ་བོ་དག།ཕྲད་ཀྱི་སྦྱོར་བ་ཇི་ལྟ་བ། །དེ་
ལྟར་ཕྲད་གཉིས་འདུས་པའམ། །མང་བོ་འདུས་པར་གྱུར་ཀྱང་་་་་་་་
རུང་། །དེ་ལྡན་ལྷག་པ་མི་སྟོན་ཕྱིར། ། སྐབས་དང་ཚིག་ཤུགས་་་་་
བརྟགས་ནས་ནི། ། བློ་ལྡན་རྣམས་ཀྱིས་གང་རིགས་སྦྱར། །ཞེས་་་་་
གསུངས་སོ། །ཚིག་ཕྲད་གཉིས་འདུས་ནི།འོ་ན།ཇི་ལྟར།ཇི་ཞིག ད་
113 ་་

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ
ནི།ཞེ་ན།གང་དག་སོགས་སོ། །གསུམ་འདུས་ནི།འདི་ལྟ་སྟེ།ཇི་སྟེ་ན།
ཇི་ཙམ་ན། ཅི་ཞེ་ན། གང་སུ་དག་སོགས་སོ། །བཞི་འདུས་པ་ནི། དེ་ལྟ་
ན་ཡང་།ཅི་ཞིག་ཅེ་ན།གང་དང་གང་ལ།ཞེས་པ་ལྟ་བུ་སྟེ།དེ་ལས་མང་
བོ་འདུས་པའང་ཡོད་དོ། །དེ་ཡང་འགྲེལ་པ་ལས།འོན་ཀྱང་ཞེས་པ་བྱ་
བའང། འོ་ན་ཡང་ཞེས་བྱ་བ་ལྟ་བུའི་ཚིག་གཉིས་དང་ལྡན་པ་སྟེ། འོ་ན་
ཞེས་བྱ་བའི་སྒྲ་ཡང་སྡུད་པའི་ཚིག་ཡིན་ལ། ཀྱང་ཞེས་བྱ་བ་དང་། ཡང་
ཞེས་བྱ་བ་ཡང་སྡུད་པའི་ཚིག་ཡིན་ཏེ། དེ་ལྟར་སྡུད་པ་གཉིས་དང་ལྡན་
པ་སྔ་མའི་འདོད་པ་དང་། འོག་མས་གཞན་གཉིས་སྡུད་པར་རིག་པར་
བྱའོ། །གང་ལྟར་དང་། ཇི་ལྟར་ལ་སོགས་པ་དོན་མཐུན་པའི་སྐབས་
ཤིན་ཏུ་ཕྲད་བསྣན་ནས་སྨོས་པའམ།མང་བོ་བསྣན་ནས་སྨོས་ཀྱང་རུང་
སྟེ།དེ་དག་ཐམས་ཅད་དོན་གཅིག་ཏུ་དྲིལ་བར་བྱའོ། །དེ་ཡང་ཇི་ལྟ་བུ་
ཞེ་ན། ཁ་ཅིག་ནི་ཁོ་སྔ་མས་ཕྱི་མ་ཟིལ་གྱིས་མནན་ཏེ་དྲིལ་བར་བྱའོ། །
ཁ་ཅིག་ནི་ཕྱི་མས་སྔ་མ་ཟིལ་གྱིས་མནན་ཏེ་དྲིལ་བར་བྱའོ། །ཁ་ཅིག་
ནི་གཉིས་ཀའི་ཆ་དང་ལྡན་པ་ཡང་བསྟན་པར་བྱ་བ་གཅིག་ཏུ་དྲིལ་ཏེ་
བསྡུ་བར་བྱའོ། །ཞེས་གསུངས་པ་ལྟར་རོ། །དེ་ནས་ཚིགས་བཅད་
གྲོལ་བའི་མན་ངག་བཤད་པ་ནི། ཚིགས་སུ་བཅད་པའི་མཚམས་སྦྱོར་
རྣམས། །ཅུང་ཟད་བསྡུས་པ་ཡོད་ན་ཡང་། །དེ་ནི་དེ་བཞིན་སྦྱར་
བར་བྱ།།ཞེས་གསུངས། ཚིག་ལེའུར་བྱས་པའི་སྡེབ་སྦྱོར་གྱི་དབང་
གིས་མཚམས་སྦྱོར་དང་རྣམ་དབྱེ་ཚིག་ཕྲད་སོགས་བསྡུས་ཏེ་གསུངས་
པ་ཡོད་ན་ཡང་།དོན་འགྲེལ་བའི་ཚེ་ན་གང་ལ་གང་ཐོབ་རྣམ་དབྱེ་དང་
ཚིག་ཕྲད་སོགས་སྦྱར་བར་བྱའོ། །དེ་ནས་རྗེས་འཇུག་ངེས་པར་་་་
དགོས་པ་བཤད་པ་ནི། སྔོན་འཇུག་ཡོད་དམ་མེད་ཀྱང་རུང་། །མིང་
གཞིའི་ཡི་གེ་གང་ཡིན་ལ། །གཉིས་འབྲེལ་ཡོད་དམ་གསུམ་འབྲེལ་
- 114

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
ཡོད། །ཨཱ་ལི་བཞི་ལས་གང་ལྡན་ཡང༌། །རྗེས་འཇུག་བཅུ་བོ་མ་་་་
ཞུགས་ན། །མིང་གཞན་སྦྱོར་བ་ཡོད་མི་སྲིད། །ཅེས་གསུངས། སྐད་
གསར་བཅད་ཀྱི་ཚེ་སྒྲ་ཟོར་ཡངས་པ་མཛད་པས།མཐའ་རྟེན་དངོས་སུ་
མེད་པ་རྣམས་ལ་ཡང་རྗེས་འཇུག་དེ་ཉིད་དོན་གྱིས་ཐོབ་པར་བཤད་
དོ། །འོན་ཀྱང་ཕལ་ཆེ་བའི་དབང་དུ་བྱས་པར་མངོན་ནོ། །དེ་ནས་
རྗེས་འཇུག་ཤེས་པའི་དགོས་པ་འཆད་པ་ནི། རྗེས་འཇུག་བཅུ་ཡི་དོན་
ཤེས་ན། །འབྲི་དང་ཀློག་དང་བཤད་རྣམས་ཀྱི། །མཚམས་སྦྱོར་སྒྲ་ལ་
ཐོགས་མེད་ཅིང་། །འབྲེལ་བ་སྨྲ་བའི་མཆོག་ཏུ་འགྱུར། །གཞན་ཡང་
རྗེས་འཇུག་ཤེས་པ་ཡིས། །དོན་གྱི་སྦྱོར་བ་མ་མཐོང་ཡང་། །དོན་
དང་མཐུན་པའི་སྦྱོར་བ་ཤེས། །ཞེས་གསུངས། རྗེས་འཇུག་རྣམས་ཀྱི་
འཇུག་པ་ལེགས་པར་ཤེས་ན། རིག་པའི་གནས་གང་ཞིག་ཡི་གེར་འབྲི་
བ་དང་།རང་གི་ཀློག་པ་དང་།གཞན་ལ་བཤད་པའི་ཚེ་མཚམས་སྦྱོར་གྱི་
སྒྲ་ལ་ཐོགས་པ་མེད་པར་ཚིག་སྔ་ཕྱིའི་འབྲེལ་བ་སྨྲ་བའི་མཆོག་ཏུ་་
འགྱུར་རོ། །གཞན་ཡང་། རྗེས་འཇུག་གི་འཇུག་ཚུལ་ལེགས་པར་ཤེས་
པའི་ཡོན་ཏན་གྱིས། བཀའ་དང་བསྟན་བཅོས་ཀྱི་བརྗོད་བྱའི་དོན་གྱི་
སྦྱོར་བ་མཐའ་དག་རེ་ཞིག་མ་མཐོང་ན་ཡང་། དོན་དེ་དག་དང་མཐུན་
པའི་ཚིག་གི་སྦྱོར་བ་ལེགས་པར་ཤེས་ན། བསྟན་བཅོས་ཀྱི་བརྗོད་བྱའི་
དོན་ཡང་མྱུར་དུ་ཤེས་པར་འགྱུར་རོ། །དེ་ལྟར་རྗེས་འཇུག་སོགས་ཀྱི་
ཚིག་གི་སྦྱོར་བ་ལ་མཁས་པར་གྱུར་པའི་རྗེས་སུ་སྡེ་སྣོད་གགསུམ་་་་་་་
དགོངས་འགྲེལ་དང་བཅས་པའི་བརྗོད་བྱའི་དོན་གྱི་རྣམ་པ་རྣམས་
གཏན་ལ་དབབ་དགོས་ཞེས་བསྟན་པ་ནི།རྗེས་འཇུག་སྦྱོར་བ་མཁས་པ་
ན། །ལུང་གི་དོན་དང་སྦྱོར་བ་དང་། །བླ་མའི་མན་ངག་གསུམ་སྦྱར་
ནས། །དོན་གྱི་ཐོག་ཏུ་དབབ་པར་བྱ། །ཞེས་གསུངས་སོ། །དེ་ནས་
115

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཡི་གེ་བསླབ་ཚུལ་གྱི་གོ་རིམ་བསྟན་པ་ནི། བསླབ་ལ་བརྩོན་པའི་གང་
ཟག་གིས། །དང་པོ་ང་རོ་རྣམས་ལ་སྦྱང་། །སྔོན་འཇུག་མིང་གཞི་
རྗེས་འཇུག་གསུམ། །ཀློག་གི་ཆེད་དུ་བསླབ་པ་ཡིན། །རྗེས་འཇུག་
བཞི་ཡི་སྦྱོར་བ་ནི། །ཉན་བསམ་བསྟན་པའི་ཆེད་དུ་སྦྱང་། །ཡན་
ལག་དེ་དག་མཐུ་ཡི་ནི། །འབྲས་བུའི་ཆེད་དུ་གཏན་ལ་དབབ། །
བསླབ་པའི་རིམ་པ་འདི་ཡིས་ནི། །གང་ཞིག་འབད་པ་ཆུང་ངུས་ཀྱང་།
ཤེས་རབ་མྱུར་དུ་གྲོལ་བར་འགྱུར། །ཞེས་གསུངས། དུས་དང་བོར་ཀ་
ལ་སོགས་པའི་ཡི་གེ་རེ་རེའི་སྐད་ཀྱི་གདངས་ཐོན་པའི་ང་རོ་རྣམས་ལ་
སྦྱང་། དེ་ནས་སྔོན་འཇུག་མིང་གཞི་རྗེས་འཇུག་སོགས་སྦྱར་ཏེ་སྒྲ་མ་
ཉམས་པར་བཀླག་པར་བྱ། དེ་ལྟར་ཀློག་པ་དག་ཅིང་ལེགས་པར་གྱུར་
པ་ན། རྟགས་འཇུག་ནས་འབྱུང་བ་ལྟར། རྗེས་འཇུག་གང་གིས། མིང་
གཞི་གང་ལ།ཚུལ་ཇི་ལྟར།དགོས་པ་ཅིའི་ཕྱིར་འཇུག་པ་བཞིའི་སྦྱོར་བ་
ནི། གསུང་རབ་ཉན་པ་དང་དེའི་དོན་བསམ་པ་དང་གཞན་ལ་བསྟན་
བའི་ཆེད་དུ་སྦྱང་བར་བྱའོ། །དེ་ནས་སྔར་བཤད་པའི་ཡན་ལག་དེ་
དག་ལ་བརྟེན་ནས།གནས་སྐབས་དང་མཐར་ཐུག་གི་འབྲས་བུའི་ཆེད་
དུ་གསུང་རབ་ཀྱི་དོན་ལེགས་པར་གཏན་ལ་དབབ་པར་བྱའོ། །དེ་
ལྟར་བསླབ་པའི་རིམ་པ་འདི་དག་ཇི་སྐད་བཤད་པ་ལྟར་ཉམས་སུ་
བླངས་ན། ཤེས་ལྡན་གང་ཞིག་འབད་པ་ཆེན་པོ་ལྟ་ཅི། འབད་པ་ཆུང་
ངུས་ཀྱང་བླང་དོར་འབྱེད་པའི་ཤེས་རབ་ཀྱི་འདབ་མ་མྱུར་དུ་གྲོལ་
བར་འགྱུར་རོ། །དེ་ནས་སླར་ཡང་དོན་བསྡུས་ཏེ་གདམས་པ་ནི། དེ་
ཕྱིར་དང་བོར་འདི་ཉིད་བསླབ། །དེ་ནས་རྒྱས་པའང་ཉན་བྱས་་་་་
ནས། །བསླབ་པ་གང་ལ་དད་པ་ཡི། །གཞུང་ཉིད་བླ་མ་རྣམས་ལས་
མཉན། །ཞེས་གསུངས།དེས་ན་དང་པོར་བརྡ་སྤྲོད་པའི་གཞུང་མདོར་
- 116

ལུང་སྟོན་པ་སུམ་ཅུ་བའི་འགྲེལ་པ་དོན་གསལ།
བསྡུས་པ་འདི་ལ་བསླབ། དེ་ནས་བརྡ་སྤྲོད་པའི་གཞུང་རྒྱས་པ་ལའང་
བསླབ་སྟེ། སྒྲ་རིག་པའི་གནས་ལ་མཁས་པར་བྱའོ། །དེ་ནས་རང་ཉིད་
ནང་རིག་པ་གང་ལ་བསླབ་པར་འདོད་ནའང་སྡེ་སྣོད་དེ་ནི། རང་
ལས་ཡོན་ཏན་གྱི་སྒོ་ནས་བླ་མའམ་གོང་མར་གྱུར་པའི་མཁས་པའི་
དབང་བོ་དག་ལས་མཉན་པར་བྱའོ། །དེ་ནས་གཞུང་འདི་གང་ལ་
འདོམས་པ་དང་མི་འདོམས་པའི་སྣོད་ཀྱི་གང་ཟག་བསྟན་པ་ནི། སློབ་
དཔོན་དེ་ཉིད་དུ་འཛིན་ཅིང་། །ལེ་ལོ་གཡེང་བ་རྣམ་པར་སྤངས། །
ཟོ་བཟང་དད་པ་ལ་བརྟེན་པ། །སྐྱེས་བུ་དེས་ནི་མྱུར་རྟོགས་ཏེ། །དེ་
ལ་དུས་སུ་འདོམས་པར་བྱ། །ཅིག་ཤོས་དེ་ལས་ལྡོག་པའོ། །ཞེས་
གསུངས་སོ། །དེ་ཡང་སློབ་དཔོན་དུ་བཟུང་སྟེ་མཐོང་ཆེན་བྱེད་པ་
དང་། དོན་གཉེར་ཆེ་ཞིང་རང་བཞིན་བཟང་པོ་དག་ལ་འདོམས་པར་
བྱ་ཡི། ཡོན་ཏན་དེ་དག་ལས་ལྡོག་པ་རྣམས་ལ་རེ་ཞིག་འདོམས་པར་མི་
བྱ་ཞེས་པའོ། །བསྟན་བཅོས་བརྩམས་པའི་དགེ་བ་བསྔོ་བ་ནི། དེ་ལྟར་
བཤད་དེ་དེང་ནས་འདིར། །དེ་ལྟར་ཀུན་གྱིས་རྟོགས་གྱུར་ཅིག། ཅེས་
གསུངས་ཏེ་གོ་སླའོ། །སྨྲས་པ། ལོ་ཆེན་ཐོན་མི་སྐ་ཅོག་ཞིང་གསུམ་
དང་། །བཻ་རོ་ཙ་ན་སྣུང་བན་རྔོག་ལོ་ཆེན། །རིན་ཆེན་བཟང་བོ་ས་
པཎ་བུ་སྟོན་རྗེའི། ། བཤད་རྒྱུན་ལེགས་པའི་ཀ་ཆེན་བཅུ་ཞེས་
གྲགས། །ཆོས་དོན་ངེས་ཚིག་སྤོབས་པ་ཡི། །སོ་སོར་རིག་པའི་ཡེ་ཤེས་
གཏེར། །བརྒྱད་ཁྲི་བཞི་སྟོང་ཆོས་ཀྱི་མཛོད། །ཐུབ་པའི་དབང་པོ་དེ་
ལ་འདུད། །ཀུན་བཟང་བཀྲ་ཤིས་སྨྲ་བའི་སྒོ། །གཅིག་ཅར་མཁྱེན་
པའི་རིག་བྱེད་ནི། །རབ་ཡངས་རིགས་པའི་བློ་གྲོས་ཀྱི། །ཚངས་པ་
ཆེན་པོའི་གདོང་ལས་བྱུང་། །རིག་པའི་སྣང་བ་འབུམ་འཕྲོ་བའི། །
རིག་པའི་ཆ་རྫོགས་ཟླ་བ་དཀར། །རིག་པའི་གནས་འདི་གསལ་བའི་
117

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
་་་་་ཕྱིར། །རིག་པའི་དབང་ཕྱོགས་མཁས་ལས་ཤར། །རྩ་བ་བསྟན་
བཅོས་རྨད་བྱུང་བས། །འགྲེལ་བ་ཡང་ནི་རྨད་དུ་བྱུང་། །སྟོན་ཁའི་
ནམ་མཁའ་གསལ་གྱུར་པས། །ཟླ་བ་ཡང་ནི་གསལ་བ་བཞིན། །ཤེས་
བྱའི་རྒྱ་མཚོ་ཆུ་ཡི་གཏེར། །དཔག་མེད་རིག་པའི་རླབས་ཕྲེང་གཡོ། །
རྩེན་འདོད་གྲངས་མེད་ངང་བའི་ཁྱུ། །ཅི་དགར་སྤྱོད་པའི་སྐལ་་་་་
བཟང་བྱས། །འདིར་འབད་དགེ་བའི་འོད་ཟེར་གྱིས། །འགྲོ་བའི་མ་
རིག་མུན་བསལ་ཏེ། །ལེགས་ཉེས་འབྱེད་པའི་ཤེས་རབ་ཀྱི། །སྣང་བ་
དམ་པ་རྒྱས་གྱུར་ཅིག། ཅེས་སུམ་ཅུ་བའི་འགྲེལ་བ་དོན་གསལ་ཞེས་བྱ་
བ་འདི་ནི་ཚེ་ཡི་རིག་བྱེད་འཛིན་པའི་སྨན་རམས་པ་ཤཱཀྱའི་དགེ་སློང་
ཡེ་ཤེས་རྒྱ་མཚོ་ཞེས་བྱ་བས་སྦྱར་བའི་ཡི་གེ་བ་ནི། གཡུ་རྩའི་དགེ་
སློང་ལུང་རྟོགས་རྒྱ་མཚོའོ། ། ། །
118

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
༄༅། །བསྙེན་གནས་ཡན་ལག་བརྒྱད་པའི་འབོགས་
ཆོག་ཕན་ཡོན་དང་བཅས་པ་
བཞུགས་སོ། །
༄༅། །ཐམས་ཅད་མཁྱེན་པ་ལ་ཕྱག་འཚལ་ལོ། །འདིར་བསྙེན་
གནས་ཡན་ལག་བརྒྱད་པའི་ཁྲིམས་འབོགས་པའི་ཚུལ་ནི། སྟེགས་མཐོན་པོར་
སྟོན་པའི་སྐུ་བརྙན་བཞུགས་སུ་བཅུག དེའི་མདུན་དུ་ཆུ་མཆོད་བདུན་ཚར་
དང་མར་མེ་བཅས་བཤམས། ལེན་པ་བོ་ཁྱིམ་པ་ཕོ་མོ་གང་ཡང་རུང་བས། ནམ་
ལངས་ནས་ཉི་མ་མ་ཤར་བའི་སྔོན་ཟས་མ་ཟོས་གོང་དུ།ཁྲུས་བྱས་ཤིང་ལྷམ་ཕུད་
དེ་ལེན་ཡུལ་གྱིས་མདུན་དུ་འཁོད་པ་ལ། ཁྱོད་ཀྱིས་བསྙེན་གནས་ཀྱི་སྡོམ་པ་
ལེན་པའི་ཆེད་དུ་སྐུ་གཟུགས་འདི་ལ་བསྟན་པའི་བདག་པོ་ཐུབ་པ་
སངས་རྒྱས་བཅོམ་ལྡན་འདས་དངོས་ཀྱི་འདུ་ཤེས་ཞོག་ལ་ཕྱག་གསུམ་
འཚལ། ཞེས་སྟོན་པ་ལ་ཕྱག་འཚལ་དུ་གཞུགབསྙེན་གནས་ཀྱི་སྡོམ་པ་ལེན་
པའི་དོན་དུ་ང་ལ་ཡང་ཕྱག་གསུམ་འཚོལ། ཞེས་རང་ལ་ཕྱག་འཚལ་དུ་
བཅུག་པའི་རྗེས་སུ། ཙོག་ཙོག་པུར་ཐལ་མོ་སྙིང་ཀར་སྦྱར་ནས་འདུག་ཏུ་ཆུག་ལ།
འཁོར་བ་མཐའ་དག་སྡུག་བསྔལ་གྱི་རང་བཞིན་དུ་འདུག་པས་དེ་ལས་
ཐར་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་དཀོན་
མཆོག་གསུམ་ལ་སྐྱབས་སུ་སོང་སྟེ།བསྙེན་གནས་ཡན་ལག་བརྒྱད་པའི་
སྡོམ་པ་བླངས་ལ་ལེགས་པར་སྲུང་སྙམ་པའི་སྒོ་ནས་འདིའི་རྗེས་ཟློས་
མཛོད།ཅེས་བརྡའ་སྤྲད།བཙུན་པ་དགོངས་སུ་གསོལ།བདག་མིང་འདི་
ཞེས་བགྱི་བ་དུས་འདི་ནས་བཟུང་སྟེ་ཇི་སྲིད་འཚོའི་བར་དུ་རྐང་་་་
119

བསྙེན་གནས་ཡན་ལག་བརྒྱད་པའི་འབོགས་ཆོག
གཉིས་རྣམས་ཀྱི་མཆོག་སངས་རྒྱས་ལ་སྐྱབས་སུ་མཆིའོ།འདོད་ཆགས་
དང་བྲལ་བ་རྣམས་ཀྱི་མཆོག་ཆོས་ལ་སྐྱབས་སུ་མཆིའོ། །ཚོགས་་་་་
རྣམས་ཀྱི་མཆོག་དགེ་འདུན་ལ་སྐྱབས་སུ་མཆིའོ། །བདག་དུས་འདི་
ནས་བཟུང་སྟེ་སང་ཉི་མ་མ་ཤར་གྱི་བར་དུ་བསྙེན་གནས་ཡན་ལག་
བརྒྱད་པར་བཙུན་པས་གཟུང་དུ་གསོལ། གཉིས་པའི་ཡང་རྗེས་ཟློས་
མཛོད།བཙུན་པ་དགོངས་སུ་གསོལ། ཞེས་པ་ནས་བཙུན་པས་བཟུང་དུ་གསོལ་
ཞེས་པའི་བར་སྔར་བཞིན་རྗེས་ཟློས་བྱེད་དུ་བཅུག་ནས། གསུམ་པ་འདི་ལ་
དགེ་འདུན་ལ་སྐྱབས་སུ་མཆིའོ་ཡན་ཆད་སྐྱབས་བརྗོད་པ་བསྙེན་ནས་
ཡན་ལག་བརྒྱད་པར་ཞེས་པ་བདག་བརྗོད་པ། བཙུན་པའི་བཟུང་དུ་
གསོལ་ཞེས་བ་གཞན་བརྗོད་པ་ཡིན་པས།བདག་བརྗོད་རྫོགས་པ་དང་
ཁྱེད་ཀྱི་རྒྱུད་ལ་བསྙེན་གནས་ཀྱི་སྡོམ་པ་སྐྱེ། ང་ཁྱོད་ཀྱི་སློབ་དཔོན་དུ་
འགྱུར་བས་དེ་དུས་སྡོམ་པ་ཐོབ་པར་ཤེས་པ་དང་།སློབ་དཔོན་དུ་གྱུར་
ནས་སློབ་དཔོན་ཞེས་བརྗོད་དགོས་བས་དེ་རྣམས་ཡིད་ལ་ཞོག་ལལ་
གསུམ་པའི་རྗེས་ཟློས་གྱིས།ཞེས་སྔར་བཞིན་རྗེས་ཟློས་བྱེད་དུ་གཞུག རྗེས་
ཟློས་གསུམ་བའི་ཡན་ལག་བརྒྱད་པར་ཞེས་པའི་སྐབས་སུ་སེ་གོལ་གཏོགས་ལ།
སློབ་དཔོན་གྱི་བཟུང་དུ་གསོལ།ཞེས་རྗེས་ཟློས་བྱེད་དུ་བཅུག་ནས།དེ་ཁྱོད་
བསྙེན་གནས་སུ་བསྒྲུབ་པའི་ཐབས་ཡིན་ནོ། །ཞེས་རང་གི་བརྗོད་ལ།
བསྒྲུབ་བྱ་ལ། ལེགས་སོ། །ཞེས་བརྗོད་དུ་བཅུག དེ་ནས་སློབ་དཔོན་གྱིས་
བསྙེན་གནས་ཀྱི་སྡོམ་པ་བླངས་པ་ཙམ་གྱིས་མི་ཆོག་པར་ལེགས་པར་
སྲུངས་དགོས་པས་སྔོན་གྱི་འཕགས་པ་དགྲ་བཅོམ་པ་རྣམས་ཀྱིས་ཇི་
ལྟར་བསྲུངས་པ་བཞིན་བདག་གིས་ཀྱང་ལེགས་པར་བསྲུངས་པར་
བྱའོ་སྙམ་པའི་སྒོ་ནས་འདིའི་རྗེས་ཟློས་མཛོད། ཅེས་བརྡའ་སྤྲད་དེ་བསླབ་
པ་བརྗོད་པ་ནི།སློབ་དཔོན་དགོངས་སུ་གསོལ།ཇི་ལྟར་འཕགས་པ་དགྲ་
120

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བཅོམ་པ་དེ་དག་གིས་སྲོག་གཅོད་པ་སྤངས་ཏེ། སྲོག་གཅོད་པ་ལས་
སླར་ལོག་པ་དེ་བཞིན་དུ་བདག་མིང་འདི་ཞེས་བགྱི་བས་ཀྱང་། དུས་
འདི་ནས་བཟུང་སྟེ་སང་ཉི་མ་མ་ཤར་གྱི་བར་དུ་སྲོག་གཅོད་པ་སྤངས་
ཏེ་སྲོག་གཅོད་པ་ལས་སླར་ལོག་པར་བགྱིའོ།།།ཡན་ལག་དང་པོ་་་
འདིས་བདག་འཕགས་པ་དགྲ་བཅོམ་པ་དེ་དག་གིས་བསླབ་པ་ལ་རྗེས་
སུ་སློབ་བོ། །རྗེས་སུ་སྒྲུབ་བོ། །རྗེས་སུ་བགྱིད་དོ། །གཞན་ཡང་ཇི་
ལྟར་འཕགས་པ་དགྲ་བཅོམ་པ་དེ་དག་གིས།མ་བྱིན་པར་ལེན་པ་དང་།
མི་ཚངས་པར་སྤྱོད་པ་དང་།རྫུན་དུ་སྨྲ་བ་དང་།འབྲུའི་ཆང་དང་།བཅོས་
པའི་ཆང་དང་།མྱོས་པར་འགྱུར་བ་བག་མེད་པའི་གནས་དང་།གླུ་གར་
དང་། རོལ་མོའི་སྒྲ་དང་། ཕྲེང་བ་དང་སྤོས་ཉུགས་དང༌། རྒྱན་དང་ཁ་
དོག་འཆང་པ་དང་།ཁྲི་སྟན་མཐོན་པོ་དང་།ཁྲི་སྟན་ཆེན་པོ་དང་། དུས་
མ་ཡིན་པའི་ཁ་ཟས་སྤངས་ཏེ། དུས་མ་ཡིན་པའི་ཁ་ཟས་ལས་སླར་ལོག་
པ་དེ་བཞིན་དུ་བདག་མིང་འདི་ཞེས་བགྱི་བས་ཀྱང་། དུས་འདི་ནས་
བཟུང་སྟེ་སང་ཉི་མ་མ་ཤར་གྱི་བར་དུ། མ་བྱིན་པར་ལེན་པ་དང་། མི་
ཚངས་པར་སྤྱོད་པ་དང་།རྫུན་དུ་སྨྲ་བ་དང་།འབྲུའི་ཆང་དང་།བཅོས་
བའི་ཆང་དང་།མྱོས་པར་འགྱུར་བ་བག་མེད་པའི་གནས་དང་།གླུ་གར་
དང་།རོལ་མོའི་སྒྲ་དང་།ཕྲེང་བ་དང་།སྤོས་ཉུགས་དང་།རྒྱན་དང་ཁ་
དོག་འཆང་པ་དང་།ཁྲི་སྟན་མཐོན་པོ་དང་ནི་ཁྲི་སྟན་ཆེན་པོ་དང་།དུས་
མ་ཡིན་པའི་ཁ་ཟས་སྤངས་ཏེ་དུས་མ་ཡིན་པའི་ཁ་ཟས་ལས་སླར་ལོག་
པར་བགྱིའོ། །ཡན་ལག་བརྒྱད་པ་འདིས་བདག་འཕགས་པ་དགྲ་་་
བཅོམ་པ་དེ་དག་གི་བསླབ་པ་ལ་རྗེས་སུ་སློབ་བོ། །རྗེས་སུ་སྒྲུབ་བོ། །
རྗེས་སུ་བགྱིད་དོ། །ཞེས་རྗེས་ཟློས་བྱེད་དུ་བཅུག་ལ། རང་གིས། ཐབས་ཡིན་
ནོ། །ཞེས་བརྗོད་ཅིང་སློབ་མས། ལེགས་སོ། །ཞེས་བརྗོད་དུ་བཅུག དེ་ནས།
121

བསྙེན་གནས་ཡན་ལག་བརྒྱད་པའི་འབོགས་ཆོག
བསྙེན་གནས་ཀྱི་སྡོམ་པ་ལན་རེ་ཙམ་བསྲུང་བ་ལའང་ཕན་ཡོན་དཔག་
ཏུ་མེད་པ་འབྱུང་བར་གསུངས་པས། མི་དགེ་པ་ལ་འཛེམ་གང་ཐུབ་
དང་། དགེ་བའི་ཕྱོགས་སྒྲུབ་གང་ཐུབ་ལ་འབད་ན་འདི་ཕྱིའི་དོན་་
ཐམས་ཅད་ལེགས་པར་འགྲུབ་པས་འབད་པར་འཚལ། ཞེས་བརྗོད་ལ་
ཕྱག་གསུམ་འཚལ་དུ་བཅུག་ནས་རང་གནས་སུ་བཏང་པར་བྱའོ། ། འདིའི་
ལག་ལེན་གྱི་རིམ་པ་ནི། བདག་མིང་འདི་ཞེས་བགྱི་བ་ཞེས་པའི་སྐབས་སུ། བསྒྲུབ་
བྱ་རང་རང་གི་མིང་ནས་སྨོས་དགོས་ཤིང་། བསྒྲུབ་བྱ་གཉིས་ཡོད་ན་སློབ་དཔོན་
གྱིས་ཁྱེད་ཅག་ཅེས་དང་། གསུམ་ཡན་ཆད་ཡོད་ན་ཁྱེད་རྣམས་ཞེས་བརྗོད་
དགོས་སོ། །ཇི་སྲིད་འཚོའི་བར་གྱི་ཉ་སྟོང་བརྒྱད་གསུམ་ལ་གནས་པར་ཁས་
ལེན་ན། དུས་འདི་ནས་བཟུང་སྟེ་སང་ཉི་མ་མ་ཤར་གྱི་བར་དུ་ཞེས་པའི་
ཚབ་ཏུ།ཟླ་བ་བྱུང་ངོ་ཅོག་གི་ཉ་སྟོང་བརྒྱད་གསུམ་ལ་ཞེས་བརྗོད་དགོས།དེ་
བཞིན་དུ་ཟླ་བ་ཐམས་ཅད་ཀྱི་བཅོ་ལྔའི་ཉིན་གཅིག་པུ་ལ་ལེན་པར་འདོད་ན།
ཚེས་གྲངས་དེ་ཉིད་བཅོ་ལྔའི་ཉིན་ཡིན་ན་ནི། ཟླ་བ་བྱུང་ངོ་ཅོག་གི་ཚེས་བཅོ་
ལྔ་ལ་ཞེས་དང་།ཚེས་བཞི་དང་ཉེར་གཉིས་ལྟ་བུའི་ཚེས་གྲངས་གཞན་ལ་ཇི་སྲིད་
འཚོའི་བར་གྱི་ཉ་སྟོང་བརྒྱད་གསུམ་ལ་ཁས་ལེན་ན་དུས་འདི་ནས་་་
བཟུང་སྟེ་སང་ཉི་མ་མ་ཤར་གྱི་བར་དང་། ཟླ་བ་བྱུང་ངོ་ཅོག་གི་ཉ་སྟོང་
བརྒྱད་གསུམ་ལ་ཞེས་དང་། དེ་བཞིན་དུ་ཚེས་གྲངས་གཞན་ལ་ཡང་སྦྱོར་ཚུལ་
ཤེས་བར་བྱའོ། །ཟླ་བ་ཐམས་ཅད་ཀྱི་ཚེས་བརྒྱད་དང་བཅོ་ལྔ་གཉིས་ཀར་ཁས་
ལེན་ན། ཟླ་བ་བྱུང་ངོ་ཅོག་གི་ཚེས་བརྒྱད་དང་བཅོ་ལྔ་ལ་ཞེས་དང་། ས་ཀ་
ཟླ་བའི་ཚེས་གཅིག་ནས་བཅོ་ལྔའི་བར་ལྟ་བུ་ལ་ཁས་ལེན་འདོད་ན། དུས་འདི་
ནས་བཟུང་སྟེ་ཚེས་བཅོ་ལྔའི་བར་གྱི་ཉིན་ཞག་རེ་རེ་ལ་ཞེས་བརྗོད་
དགོས་ཤིང་།བསླབ་པ་བརྗོད་པའི་སྐབས་སུ་ཡང་སྔར་དངོས་གཞིའི་ཆོ་
ག་ལན་གསུམ་ཟློས་པའི་སྐབས་སུ་ཚེས་གྲངས་ཇི་ལྟར་བརྗོད་པ་དེ་
ལྟར་བརྗོད་དགོས་སོ། །དེ་ཡང་བསྙེན་གནས་ཡན་ལག་བརྒྱད་པ་
122

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འདི་ནི་ཉིན་ཞག་མཐའ་ཅན་གྱི་སྡོམ་པ་ཡིན་པས།ཟླ་བ་བྱུང་ངོ་ཅོག་གི་
ཚེས་བཅོ་ལྔ་ལྟ་བུ་ལ་ཁས་བླངས་ན་གསར་དུ་ཁས་བླངས་པའི་བཅོ་
ལྔའི་ཉིན་གྱི་སྡོམ་པ་ནི་བཅུ་དྲུག་གི་ཉི་མ་ཤར་བ་ན་གཏོང་ཡང་། ཟླ་བ་
ཕྱི་མ་རྣམས་ཀྱི་ཚེས་བཅོ་ལྔའི་ཉིན་བསྙེན་གནས་ཀྱི་སྡོམ་པ་གསར་དུ་
ཐོབ་པ་ནི་སྔར་གྱི་ཁས་བླངས་ཀྱི་དབང་གིས་ཡིན་ནོ། །དེའི་ཕྱིར་ལུང་
འབོགས་ཀྱི་གཞི་ལས། ཉིན་པར་གཞན་གྱི་སྲོག་བཅད་ཀྱང་། །མཚན་
མོ་ཚུལ་ཁྲིམས་ཡོན་ཏན་ལྡན། །ཞེས་དང་། མཚན་མོ་བྱི་བོ་བྱེད་པས་
མྱོས། །ཉིན་མོ་ཚུལ་ཁྲིམས་ཡོན་ཏན་ལྡན། །ཞེས་སོགས་ཀྱི་ཤན་པ་
དང་།བྱི་བོ་བྱེད་པ་དག་གིས་ཉིན་མོ་ཙམ་དང་མཚན་མོ་ཙམ་གྱི་བསྙེན་
གནས་ཀྱི་སྡོམ་པ་འཕགས་པ་ཀཏྱ་ན་ཆེན་པོ་ལས་བླངས་པར་གསུངས་
པ་ནི་ལེགས་པར་སྤྱད་པ་ཙམ་ཡིན་གྱིས་བསྙེན་གནས་ཀྱི་སྡོམ་པ་་་་་
མཚན་ཉིད་པ་མིན་པར་མཛོད་འགྲེལ་ལས་གསུངས་སོ། །གཏོང་རྒྱུ་
ནི་མཛོད་ལས། བསླབ་པ་ཕུལ་དང་ཤི་འཕོས་དང༌། །མཚན་གཉིས་
དག་ནི་བྱུང་བ་དང་། །རྩ་བ་ཆད་དང་མཚན་འདས་ལས། །སོ་སོ་
ཐར་པའི་འདུལ་བ་གཏོང༌། །ཞེས་སོགས་གསུངས་པ་ལྟར་རོ། །ཁྱིམ་
བདག་མགོན་མེད་ཟས་སྦྱིན་གྱིས་ཀྱང་བསྙེན་གནས་ཕོག་པར་འདུལ་
བ་ལས་གསུངས་པས།བསྙེན་གནས་ཀྱི་སྡོམ་པ་སྟེར་པ་པོ་ནི།དགེ་ཚུལ་
སློང་མ་ཟད་དགེ་བསྙེན་གྱིས་ཀྱང་རུང་ལ། གཞན་ལ་སྦྱིན་པ་ལ་རང་
རྒྱུད་ལ་བསྙེན་གནས་ཀྱི་སྡོམ་རྒྱུན་ཡོད་མི་དགོས་ཤིང་དེར་མ་ཟད།
དགེ་ཚུལ་སློང་གིས་བསྙེན་གནས་ཡན་ལག་བརྒྱད་པ་བླང་ཡང་མི་རུང་
ངོ་།བསྙེན་གནས་འདི་ཐེག་ཆེན་གསོ་སྦྱོང་དང་མི་འདྲ་བས།ཕྱི་དྲོའི་ཁ་
ཟས་མ་གཏོགས་ནང་བར་ཡང་ཟས་ཟོས་ཆོག་ཅིང་། གུང་ཚིག་སོགས་
ཟས་དཀར་གསུམ་ཁོ་ན་ལ་བརྟེན་མི་དགོས། དགེ་ཚུལ་སློང་བཞིན་
123

བསྙེན་གནསས་ཡན་ལག་བརྒྱད་པའི་འབོགས་ཆོག
ནོ། །ཐེག་ཆེན་གསོ་སྦྱོང་དང་འདི་གཉིས་ཀྱི་སྤང་བྱ་བརྒྱད་ཡིན་པ་
འདྲ་ཡང་། ཐེག་ཆེན་གསོ་སྦྱོང་ནི་དགེ་ཚུལ་སློང་གིས་ཀྱང་བླང་
ཆོག་པ་དང་། བླ་མའི་དྲུང་དུ་སྔར་ལན་གཅིག་ཐོབ་ན། ཕྱིས་སུ་རྟེན་གྱི་
དྲུང་ནས་ཀྱང་བླངས་རུང་བ་ལ་སོགས་པའི་ཁྱད་པར་ཤིན་ཏུ་ཆེའོ། །
བསྙེན་གནས་ཡན་ལག་བརྒྱད་པ་འདི་རྟེན་གྱི་དྲུང་དུ་བླངས་ན་མི་
སྐྱེས་པས། དེས་བར་དུ་དགེ་བསྙེན་ཡན་ཆད་ཆོག་བློ་ནས་ཐོན་པ་ཞིག་
གི་དྲུང་དུ་སྟན་དམའ་བ་ལ་འདུག་ཅིང་ནར་མ་མ་གཏོགས་པའི་གོས་
གསར་བས་མི་བརྒྱན་པར་སློབ་དཔོན་གྱི་རྗེས་བཟླས་བྱས་ནས་ནོད་
དགོས་ཏེ། མཛོད་ལས། དམའ་བར་འདུག་སྨྲས་བཟླས་པ་ཡིས། །མི་
བརྒྱན་ནམ་ནི་ལངས་བར་དུ།།བསྙེན་གནས་ཡན་ལག་ཚང་བར་
ནི། །ནང་བར་གཞན་ལས་ནོད་པར་བྱ། །ཞེས་དང་།རང་འགྲེལ་ལས།
གཞན་ལས་ནོད་པར་བྱའི་བདག་ཉིད་ཀྱི་ནི་མ་ཡིན་ཏེ།ཞེས་དང་།ལས་
བརྒྱ་རྩ་གཅིག་གི་རྣམ་བཤད་ལས། སྐབས་གང་ཡིན་གྱི་ཆོག་དེ་ཚིག་
ཕྱེད་ཀྱང་མ་འཁྲུལ་བར་བློ་ལ་ཐོན་པ་དགོས་ཏེ།ཞེས་དང་།དཔེ་ཀློག་གི་
ཆོ་ག་ལྟ་ཅི་སྨོས། ཞེས་གསུངས་པའི་ཕྱིར། བསྙེན་གནས་ཀྱི་སྡོམ་པ་
བསྲུངས་བའི་ཉིན་དེར་རྩ་བ་བཞི་དང་། ཆང་འཐུང་བ་དང་ཉིན་གུང་
ཕན་ཆད་ཟས་ཟ་བ་དང་། གླུ་ལེན་གར་རྩེད་སོགས་སྤང་དགོས་པ་
བསླབ་པ་བརྗོད་པའི་སྐབས་ལྟར་རོ། །འདིའི་འབོགས་ཆོག་འདུལ་བ་
ལུང་སྡེ་བཞི་གང་ལས་ཀྱང་མ་གསུངས་ལ། བྲམ་ཟེ་གནས་འཇོག་གི་
མདོ་ལས་གསུངས་ཏེ། མདོ་དེ་ཉིད་ལས། གནས་འཇོག་གིས་གསོལ་བ།
གོོ་ཏ་མ་འཕགས་པའི་ཡན་ལག་བརྒྱད་དང་ལྡན་པའི་བསྙེན་ཞེས་བགྱི་
བ་དེ་གང་ལགས། གོོ་ཏ་མ་ཇི་ལྟར་ན་འཕགས་པའི་ཡན་ལག་བརྒྱད་
དང་ལྡན་པ་ལ་བསྙེན་པས་ལྷ་དང་མི་རྣམས་ཀྱི་འདོད་པ་ལ་ཉེ་བར་
124

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སྤྱོད་པར་འགྱུར། གནས་འཇོག རིགས་ཀྱི་བུའམ་རིགས་ཀྱི་བུ་མོ་
དད་པ་དང་ལྡན་པ་འཕགས་པའི་ཡན་ལག་བརྒྱད་དང་ལྡན་པའི་
བསྙེན་གནས་པར་འདོད་པས་ནང་བར་ལངས་ནས་དགེ་སློང་ངམ།
བྲམ་ཟེའམ།གཞན་གང་ཡང་རུང་།ཤེས་པ་ཞིག་གི་དྲུང་དུ་སོང་སྟེ།བླ་
གོས་ཕྲག་པ་གཅིག་ཏུ་བྱས་ལ་པུས་མོ་གཡས་པའི་ལྷ་ང་ས་ལ་བཙུག་ཏེ་
ཐལ་མོ་སྦྱར་ནས་ཚིག་འདི་སྐད་དུ་བརྗོད་པར་བྱ་སྟེ། བདག་མིང་ཆེ་གེ་
མོ་ཞེས་བགྱིས་པ་དུས་འདི་ནས་བཟུང་སྟེ། གང་དོ་ནུབ་ཀྱི་མཚན་མོ་
འདི་དང་སང་ཉི་མ་མ་ཤར་གྱི་བར་དུ་སྲོག་གཅོད་པ་སྤང་ཞིང་སྲོག་
གཅོད་པ་ལས་སླར་ལོག་སྟེ། ཞེས་པ་ནས། ཡན་ལག་བརྒྱད་པ་འདིས་
བདག་འཕགས་པ་དགྲ་བཅོམ་པ་དེ་དག་གི་བསླབ་པ་ལ་རྗེས་སུ་སློབ་
བོ། །རྗེས་སུ་སྒྲུབ་པོ། །རྗེས་སུ་བགྱིད་དོ། །དེ་ལྟར་ལན་གཉིས་ལན་
གསུམ་དུའོ། །གནས་འཇོག འདི་ནི་འཕགས་པའི་ཡན་ལག་་་་་་
བརྒྱད་པ་དང་ལྡན་པའི་བསྙེན་གནས་ཡིན་ཏེ། དེ་ལྟར་འཕགས་པའི་
ཡན་ལག་བརྒྱད་དང་ལྡན་པའི་བསྙེན་གནས་ལ་གནས་པ་ནི་ལྷ་དང་
མིའི་འདོད་པ་ལ་ཉེ་བར་སྤྱོད་པར་འགྱུར་རོ། །གནས་འཇོག ཁྱོད་
འཕགས་པའི་ཡན་ལག་བརྒྱད་དང་ལྡན་པའི་བསྙེན་གནས་ལ་གནས་
པར་གྱིས་ཤིག ཅེས་གསུངས་སོ། །བསྙེན་གནས་བསྲུངས་པའི་་
ཕན་ཡོན་ནི། མདོ་དེ་ཉིད་ལས། གནས་འཇོག ཇི་ལྟར་ན་འཕགས་
པའི་ཡན་ལག་བརྒྱད་དང་ལྡན་པ་ལ་གནས་པའི་རིགས་ཀྱི་བུའམ།
རིགས་ཀྱི་བུ་མོ་དད་པ་དང་ལྡན་པ་དེའི་བསོད་ནམས་འདི་ཙམ་མོ་
ཞེས་བསོད་ནམས་སམ།བསོད་ནམས་ཀྱི་འབྲས་བུའམ།བསོད་ནམས་
ཀྱི་འབྲས་བུ་རྣམ་པར་སྨིན་པའི་ཚད་བཟུང་བར་མི་ནུས་ཏེ། འོན་ཀྱང་
བསོད་ནམས་མང་ངོ་ཞེས་བྱ་བའི་གྲངས་སུ་འགྲོའོ། །གནས་་་་་་་་་་་་
125

བསྙེན་གནས་ཡན་ལག་བརྒྱད་པའི་འབོགས་ཆོག
འཇོགདཔེར་ན་ཆུ་བོ་ཆེན་པོ་ལྔ་བོ་གཅིག་ཏུ་གཞོལ་པར་འབབ་པ་ནི་
འདི་ལྟ་སྟེ། གངྒཱ་དང་། པ་མུན་དང༌། མཚོ་ལྡན་དང་། ཁྱིམ་ལྡན་དང་།
ཞེས་པ་ནས། གང་ཞིག་གང་གི་ཚེ་ཐབས་ལ་མཁས་པ་གང་གིས་རྒྱ་མཚོ་
ཆེན་པོའི་ཆུ་འདི་ཙམ་སྟེ། ཆུ་བུམ་པ་བརྒྱའམ་ཆུ་བུམ་པ་སྟོང་ངམ་ཆུ་
བུམ་པ་བརྒྱ་སྟོང་ཞེས་ཚད་བཟུང་བར་ནུས་སྲིད་ཀྱི།གང་འཕགས་པའི་
ཡན་ལག་བརྒྱད་དང་ལྡན་པའི་བསྙེན་གནས་ལ་ལན་གཅིག་གནས་
པའི་བསོད་ནམས་འདི་ཙམ་ཞེས་བསོད་ནམས་སམ། བསོད་ནམས་ཀྱི་
འབྲས་བུའམ། བསོད་ནམས་ཀྱི་འབྲས་བུ་རྣམ་པར་སྨིན་པའི་ཚད་
བཟུང་བར་མི་ནུས་ཏེ།ཞེས་ཆུ་བོ་ཆེན་པོ་ལྔ་དང་རྒྱ་མཚོ་ཆེན་པོ་བཞིའི་
ཆུ་ཐབས་ལ་མཁས་པས་གཞལ་ན་བུམ་ཚད་ཀྱིས་གཞལ་བར་ནུས་
པའང་སྲིད་ཀྱི།ཉིན་ཞག་གཅིག་ལ་བསྙེན་གནས་ཡན་ལག་བརྒྱད་པའི་
སྡོམ་པ་བླངས་པའི་བསོད་ནམས་ཀྱི་འབྲས་བུ་ནི་ཚད་མེད་པར་་་་་
གསུངས་ཤིང་། ཡང་གནས་འཇོག་གི་མདོ་ལས། དེ་ནས་བཅོམ་ལྡན་
འདས་བྲམ་ཟེ་གནས་འཇོག་གིས་འདི་སྐད་ཅེས་གསོལ་ཏོ། །ཀྱེ་གཽ་ཏ་
མ།འདི་ལ་སྐྱེས་བུ་གཉིས་ཤིག་ལས།དེ་གཅིག་གིས་ཇི་སྲིད་འཚོའི་བར་
དུ་སྦྱིན་པ་སྩལ་བ་དང་། གཉིས་པས་ཀྱང་ཇི་སྲིད་འཚོའི་བར་དུ་་་་
འཕགས་པའི་ཡན་ལག་བརྒྱད་དང་ལྡན་པའི་བསྙེན་གནས་ལ་གནས་
པ་དེ་གཉིས་ལས་བཅོམ་ལྡན་འདས་ཁྱད་པར་གང་ཆེ་ལགས། བཅོམ་
ལྡན་འདས་ཀྱིས་བཀའ་སྩལ་བ། གནས་འཇོག འདི་ལ་འཕགས་
པའི་ཡན་ལག་བརྒྱད་དང་ལྡན་པ་ལ་གནས་པ་དང་།སྦྱིན་པ་བཏང་བ་
གཉིས་མཉམ་པ་མ་ཡིན་ཏེ། གནས་འཇོགདཔེར་ན། འཛམ་བུ་གླིང་
འདིར་དགྲ་བཅོམ་པ་ཟག་པ་ཟད་པ་ནས། ཡང་དག་པའི་ཤེས་པས་
སེམས་ཤིན་ཏུ་རྣམ་པར་གྲོལ་བ་རྣམས་ཀྱིས་ཤང་བར་གྱུར་པ་དེ་དག་
126

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལ་གང་རིགས་ཀྱི་བུའམ། རིགས་ཀྱི་བུ་མོ་ཞིག་གིས་ཇི་སྲིད་འཚོའི་བར་
དུ་འདི་ལྟ་སྟེ་ཡུལ་ཆེན་པོ་བཅུ་དྲུག ཝ་ཨང་ཀ་དང༌། མ་ག་དྷཱ་དང་།
ཀ་ཤི་དང་། བྲི་ཛི་དང་། མ་ལ་དང་། བུན་ཏྲ་དང་། སྲེག་པ་དང་། ཀཱ་མཱ་
དང་།ཨ་བན་ཏི།ཀུ་རུ་དང་།ལྔ་ལེན་དང་བང་བ་དང་།དཔལ་སྡེ་དང་།
ཡ་བ་ན་དང་།ཀམ་པོ་རྣམས་སུ་འདི་ལྟ་སྟེ།རིན་པོ་ཆེ་རྡོ་རྗེ་དང་། མར་
གད་དང་།པདྨ་རཱ་ག་དང་།ཨི ་རྙིལ་དང་།མཐོན་ཀ་ཆེན་པོ་དང་།ནོར་
བུ་དང་།མུ་ཏིག་དང་།བཻཌཱུརྱ་དང་།ཤིང་ཀ་ཤི་ལ་དང་།བྱི་རུ་དང་།དངུལ་
དང་། ས་ལེ་སྦྲམ་དང་། རྡོ་ཡི་སྙིང་བོ་དང་། སྦུག་དང་། མུ་ཏིག་དམར་
པོ་དང་།དུང་གཡས་སུ་འཁྱིལ་བ་རྣམས།བརྩོན་འགྲུས་ཀྱི་སྟོབས་བསྐྱེད།
དངུལ་ཞིང་དྲི་མ་ཆགས་ཆགས་སུ་ལག་པའི་མཐུས་བསྒྲུབས།ཆོས་དང་
ལྡན་ཞིང་ཆོས་ཀྱིས་ཐོབ་པ་དེ་དག་དང་། ཡོ་བྱད་དང་།ཆོས་གོས་དང་
ཟས་དང་།མལ་ཆ་དང་།ནད་ཀྱི་རྐྱེན་གྱི་གསོས་སྨན་རྣམས་ཀྱིས་བསྙེན་
བཀུར་བྱས་པ་བས། གང་གཉིས་པས་འཕགས་པའི་ཡན་ལག་བརྒྱད་
དང་ལྡན་པའི་བསྙེན་གནས་ལ་ལན་གཅིག་གནས་པ་ལ་སྔ་མ་སྦྱིན་པ་
ལས་བྱུང་བའི་བསོད་ནམས་ཀྱི་ཕུང་བོ་དེས་ནི་འཕགས་པའི་ཡན་ལག་
བརྒྱད་དང་ལྡན་པ་ལ་གནས་པ་ལས་བྱུང་བའི་བསོད་ནམས་ཀྱི་ཕུང་
བོ་བརྒྱའི་ཆར་ཡང་ཉེ་བར་མི་འགྲོ་སྟོང་གི་ཆ་དང་། བརྒྱ་སྟོང་གི་ཆ་
དང་། གྲངས་དང་། ཆ་དང་། དཔེ་དང་། རྒྱུར་ཡང་ཉེ་བར་མི་འགྲོ་སྟེ།
གནས་འཇོག འཕགས་པའི་ཡན་ལག་བརྒྱད་དང་ལྡན་པ་ལ་་་་་་
གནས་པ་ནི་དེ་ལྟར་འབྲས་བུ་ཆེ་བ་ཡིན།དེ་ལྟར་ཕན་ཡོན་ཆེ་བ་ཡིན།དེ་
ལྟར་མཐུ་ཆེ་བ་ཡིན། དེ་ལྟར་རྒྱ་ཆེ་བ་ཡིན། ཞེས་འཛམྦུ་གླིང་གང་བའི་
དགྲ་བཅོམ་པ་ལ་ཇི་སྲིད་འཚོའི་བར་དུ་རིན་པོ་ཆེ་སྣ་ཚོགས་ཕུལ་ཞིང་།
ཡོ་བྱད་དང་ཆོས་གོས་དང་།ཞལ་ཟས་དང་།མལ་ཆ་དང་།སྨན་བཟང་
127

བསྙེན་གནས་ཡན་ལག་བརྒྱད་པའི་འབོགས་ཆོག
པ་ལ་སོགས་པ་ཕུལ་ཏེ།བསྙེན་བཀུར་བྱས་པའི་སྦྱིན་པའི་བསོད་ནམས་
ཀྱིས་བསྙེན་གནས་ཡན་ལག་བརྒྱད་པ་ལན་གཅིག་བསྲུངས་པའི་་་་
བསོད་ནམས་ཀྱི་ཆ་ཁྲི་ཕྲག་སོགས་སུ་བགོས་པའི་ཆ་གཅིག་ལའང་
འགྲན་པར་མི་ཆུས་པར་གསུངས་སོ། །བྱམས་པ་ལུང་བསྟན་པའི་
མདོ་ལས་ཀྱང་། བཅུ་བཞི་དང་ནི་བཅོ་ལྔ་དང་། །དེ་བཞིན་ཟླ་གཅིག་
ཚེས་བརྒྱད་དང་། །ཆོ་འཕྲུལ་པ་ཡི་ཟླ་བ་ལ། །ཡན་ལག་བརྒྱད་་་་
ལེགས་མཉམ་བཞག་ཅིང་། །བསྙེན་གནས་གསོ་སྦྱོང་བྱས་ན་ནི། །ང་
ཡི་བསྟན་ལ་ལྷགས་སོ་ཞེས། །དོན་འདིར་རབ་ཏུ་གསུངས་པར་་་་་
འགྱུར། །ཞེས་ད་ལྟ་བསྙེན་གནས་ཡན་ལག་བརྒྱད་པ།ཡར་ངོའི་ཚེས་
བརྒྱད་དང་།བཅོ་ལྔ་དང་།གནམ་སྟོང་དང་།ཆོ་འཕྲུལ་གྱི་དུས་ཆེན་ལྟ་
བུའི་ཉིན་ཞག་གང་ཡང་རུང་བ་ལ་བླངས་ན། རྗེ་བཙུན་བྱམས་པའི་
བསྟན་པ་དང་མཇལ་ཏེ་འཕགས་ལམ་ཐོབ་པར་གསུངས་ཤིང་།མཁས་
གྲུབ་ཐམས་ཅད་མཁྱེན་པས་ཀྱང་། ད་ལྟ་བསྙེན་གནས་གཙང་མ་ལན་
གཅིག་བསྲུངས་ན་སངས་རྒྱས་བྱམས་པའི་བསྟན་པ་ལ་དེའི་འཁོར་དུ་
སྐྱེས་ནས་འཕགས་པ་ཐོབ་པར་གསུངས་ཞེས་གསུངས་སོ། །ལྷའི་་
དབང་བོ་བརྒྱ་བྱིན་གྱིས།ཟླ་བ་ཡར་གྱི་ཚེས་བརྒྱད་དང༌། །ཆོ་འཕྲུལ་གྱི་
ནི་ཟླ་བ་ལ། །བསྙེན་གནས་ཡན་ལག་བརྒྱད་བསྲུངས་ན། །དེ་ནི་ང་
དང་འདྲ་བར་འགྱུར། །ཞེས་སྨྲས་པས། བཅོམ་ལྡན་འདས་ཀྱི་བཀའ་
སྩལ་བ། ཀོའུ་ཤི་ཀ ཁྱེད་དེ་སྐད་མ་ཟེར་ཅིག ཟླ་བ་ཡར་ཚེས་
བརྒྱད་དང་། །ཆོ་འཕྲུལ་གྱི་ནི་ཟླ་བ་ལ །བསྙེན་གནས་ཡན་ལག་
བརྒྱད་བསྲུངས་ན། ། དེ་ནི་ང་དང་འདྲ་བར་འགྱུར། ཞེས་བསྙེན་་
གནས་བསྲུངས་པའི་ཕན་ཡོན་ནི་སངས་རྒྱས་རང་ཉིད་དང་འདྲ་བར་
འགྱུར་བར་གསུངས་ལ།ཀུན་ཏུ་རྒྱུ་སེན་རིང་གི་མདོ་ལས།བཅོམ་ལྡན་
128

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འདས་ཉིད་ཀྱི་དབུའི་གཙུག་ཏོར་ལ་སོགས་པའི་མཚན་བཟང་རྣམས་
ཀྱང་སྲོག་གཅོད་པ་སྤང་བ་ལ་སོགས་པའི་ཡན་ལག་བརྒྱད་བསྲུངས་
པའི་འབྲས་བུ་ཡིན་པར་གསུངས་སོ། །བསྙེན་གནས་བསྲུངས་པའི་
ཉིན་དེར། དགེ་བ་བྱས་ན་ལྷག་པར་ཡང་ཕན་ཡོན་ཆེ་སྟེ། ཐུབ་བསྟན་
རིན་པོ་ཆེ་བྱི་དོར་ལས།ཁྱིམ་པ་ཡིན་ཀྱང་བསྙེན་གནས་ཀྱི་སྡོམ་པ་ལ་མི་
གནས་པའི་ཚེ།མར་མེ་བརྒྱ་སྟོང་ཕྲག་གིས་དཀོན་མཆོག་ལ་མཆོད་པའི་
བསོད་ནམས་ལས། བསྙེན་གནས་ཀྱི་སྡོམ་པ་ལ་གནས་ནས་མར་མེ་
གཅིག་གིས་མཆོད་པ་བསོད་ནམས་ལྷག་པ་སོགས་སུ་ཤེས་པར་་་་་་་
བྱའོ། །ཞེས་གསུངས་པས་སོ། །ལྷག་པར་སྙིགས་མ་ལྔ་བདོ་བའི་དུས་
འདིར་ཉིན་ཞག་གཅིག་ཙམ་ལ་བསླབ་པ་བསྲུངས་པའི་ཕན་ཡོན་ཡང་
ཤིན་ཏུ་ཆེ་སྟེ།མདོ་ཏིང་ངེ་འཛིན་རྒྱལ་བོ་ལས།བསྐལ་བ་བྱེ་བ་གངྒཱའི་བྱེ་
སྙེད་དུ། ། དང་བའི་སེམས་ཀྱིས་ཟས་དང་སྐོམ་རྣམས་དང་། །
གདུགས་དང་བ་དན་མེར་མེ་ཕྲེང་བ་ཡིས། །སངས་རྒྱས་བྱེ་བ་ཕྲག་
ཁྲིག་རིམ་གྲོ་བྱས། །གང་གིས་དམ་ཆོས་རབ་ཏུ་འཇིག་པ་དང་། །
བདེ་གཤེགས་བསྟན་པ་འགག་པར་འགྱུར་བའི་ཚེ། །ཉིན་མཚན་དུ་
ནི་བསླབ་པ་གཅིག་སྤྱོད་པ། །བསོད་ནམས་འདི་ནི་དེ་བས་ཁྱད་པར་
འཕགས། །ཞེས་གསུངས་པས་སོ། །དེ་ལྟར་མདོ་རྣམས་ལས་བསྙེན་
གནས་ཡན་ལག་བརྒྱད་པ་ཉིན་ཞག་གཅིག་ཙམ་ལ་བསྲུངས་པའི་ཕན་
ཡོན་ཡང་མཐའ་ཡས་པ་ཞིག་གསུངས་པ་ལ་ཡིད་གཉིས་མི་བྱ་སྟེ། ལུང་
ཕྲན་ཚེགས་ལས། ཟླ་བ་སྐར་མའི་ཚོགས་བཅས་ས་ལ་ལྷུང་ཡང་སྲིད། །
ས་འདི་རི་དང་ནགས་བཅས་མཁའ་ལ་འགྲོ་ཡང་སྲིད། །རྒྱ་མཚོ་ཆེན་
་་་པོའི་ཆུ་ནི་སྐམ་པར་འགྱུར་སྲིད་ཀྱི། །དྲང་སྲོང་ཆེན་པོས་རྫུན་
གསུངས་འགྱུར་བ་སྲིད་མ་ཡིན། །ཞེས་གསུངས་བའི་ཕྱིར་རོ། །དེའི་
129

བསྙེན་གནས་ཡན་ལག་བརྒྱད་པའི་འབོགས་ཆོག
ཕྱིར་དགེ་ཚུལ་སློང་རྣམས་ཀྱིས་ཀྱང་རང་རང་གི་ཕ་མ་དང་། ཉེ་འབྲེལ་
རྣམས་དང་། རང་ལ་དྲིན་ཆེ་བ་རྣམས་དང་། སྐྱེ་བོ་ཕོ་མོ་གཞན་དག་ལ་
ཡང་ཕན་ཆེན་པོ་ཞིག་འདོགས་པར་འདོད་ན།ཕན་འདོགས་གོ་མ་ལོག་
པར། སྟོན་པ་ཐུགས་རྗེ་ཅན་གྱིས་ཕན་ཆེན་པོ་འདོགས་བྱེད་ཀྱི་ཐབས་
བསྟན་པ།འདི་ལྟ་བུའི་སྒོ་ནས་ཕན་བཏགས་ན།སྐྱེ་བོ་དེ་དག་འཁོར་བ་
མཐའ་ཅན་དུ་བྱས་པ་ཡིན་པས་ཕན་འདོགས་ཀྱི་མཆོག་དང་། དེ་དག་
གི་དྲིན་ལན་ཡང་གཞལ་བ་ཡིན་ནོ། །བསྙེན་གནས་ཀྱི་སློབ་དཔོན་
བྱེད་པ་ལ་སོ་ཐར་རིས་བདུན་གང་རུང་ལ་གནས་ཤིང་ཆོ་ག་ཤེས་པ་
ཙམ་གྱིས་ཆོག་པར་གསུངས་པས། ཕན་འདོགས་པར་བསམ་པས་་
བསྙེན་གནས་ཡན་ལག་བརྒྱད་པ་འདི་ཉིད་གཞན་ལ་བྱིན་ཏེ་སྤྲོ་བ་ན།
བསྟན་པ་ལ་བྱབ་བྱས་ཤིང་རྒྱལ་བ་སྲས་བཅས་ཀྱི་ཐུགས་བཞེད་སྒྲུབ་
པ་ཡིན་པས་འབད་པར་བྱའོ། ། །།སྨྲས་པ། ཡང་དག་རྫོགས་
་པའི་སངས་རྒྱས་བཅོམ་ལྡན་འདས། །རིས་མེད་འགྲོ་ལ་བུ་གཅིག་
ལྟར་བརྩེ་བས། །འབད་པ་ཆུང་ངུས་དོན་ཆེན་འགྲུབ་བྱེད་ཕྱིར། །
ཡན་ལག་བརྒྱད་པའི་ཐབས་འདི་སྟོན་པར་མཛད། །དེ་ནས་བརྩམས་
ཏེ་དགྲ་བཅོམ་ཚོགས་རྣམས་དང༌། །མཁན་ཆེན་ཞི་འཚོ་ཇོ་བོ་ཡབ་
སྲས་སོགས། ། རྒྱ་བོད་མཁས་པའི་དབང་པོ་མཐའ་དག་གིས། །
ཡངས་པའི་ཕྱོགས་ཀྱི་འཁོར་ལོར་འགེངས་པར་སྤེལ། །ཕྱོགས་འདིར་
འདི་ཉིད་སྦྱིན་དང་ནོད་མཁན་སོགས། །ཤིན་ཏུ་དཀོན་པར་མཐོང་
ནས་བདག་གིས་ནི། །ཆོ་གའི་ལག་ལེན་ཕན་ཡོན་དང་བཅས་པ། །
རྒྱལ་བའི་དགོངས་པ་ཇི་བཞིན་གསལ་བར་བཀོད། །དེ་ལས་བྱུང་
བའི་རྣམ་དཀར་དགེ་བའི་ཚོགས།།གང་ཞིག་བསགས་པ་དེ་ཡང་
ལུས་ཅན་ཀུན། །ཚུལ་ཁྲིམས་ཕུང་བོ་ཡོངས་སུ་རྫོགས་གྱུར་ནས། །བླ་
130

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་ངོ
མེད་བྱང་ཆུབ་ཐོབ་པའི་རྒྱུར་གྱུར་ཅིག། །
། ། ཅེས་བསྙེན་
གནས་ཡན་ལག་བརྒྱད་པའི་ཆོ་ག་ཕན་ཡོན་དང་བཅས་པ་འདི་ནི། རི་སྔན་ཚུལ་
ཁྲིམས་རྒྱ་མཚོ་དང་། བྱ་མདོ་བ་འཇམ་དབྱངས་མཁས་བཙུན་རྣམ་གཉིས་ཀྱིས་
བསྐུལ་བ་ལ་བརྟེན་ནས་༧ ཤཱཀྱའི་དགེ་སློང་ཡེ་ཤེས་རྒྱ་མཚོས་རབ་རྒྱལ་མེ་
སྦྲེལ་གྱི་ཆོ་འཕྲུལ་ཆེན་མོའི་དུས་ཆེན་ལ། ཆོས་སྡེ་ཆེན་པོ་དྷཱིཿ ཚ་བཀྲ་ཤིས་ཆོས་
སྡིངས་སུ་སྦྱར་བའི་ཡི་གེ་བ་ནི་རིགས་སྨྲ་བ་བློ་བཟང་འཕྲིན་ལས་སོ།
131 ““

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
༄༅། །ཉི་ཤུ་བའི་ཚིག་ལེའུར་བྱས་པ་བཞུགས་སོ། །
རྒྱ་གར་སྐད་དུ། བིཥྛཿཀ་ཀཱ་རི་ཀ། བོད་སྐད་དུ། ཉི་ཤུ་བའི་ཚིག་
ལེའུར་བྱས་པ། འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །
མདོ་ལས། ཀྱེ་རྒྱལ་བའི་སྲས་དག་འདི་ལྟ་སྟེ།ཁམས་གསུམ་པོ་འདི་ནི་སེམས་ཙམ་
མོ། །ཞེས་གསུངས་པའི་ཕྱིར་དང་། སེམས་དང་ཡིད་དང་རྣམ་པར་ཤེས་པ་དང་
རྣམ་པར་རིག་པ་ཞེས་བྱ་བ་རྣམས་མིང་གི་རྣམ་གྲངས་སུ་གསུངས་སོ། །དེས་ན་
རྩ་བར། འདི་དག་རྣམ་པར་རིག་ཙམ་ཉིད། །ཡོད་པ་མ་ཡིན་དོན་སྣང་
ཕྱིར། ། དཔེར་ན་རབ་རིབ་ཅན་དག་གིས། །སྐྲ་ཟླ་ལ་སོགས་མེད་
མཐོང་བཞིན། །ཞེས་གསུངས།ཕྱི་ནང་གི་སྣོད་བཅུད་འདི་དག་རྣམ་པར་རིག་
པ་ཙམ་ཉིད་ཡིན་པས། ཕྱི་རོལ་དོན་དུ་ཡོད་པ་མ་ཡིན་ཡང་བག་ཆགས་ཀྱི་དབང་
གིས་ཕྱི་རོལ་དོན་དུ་སྣང་བའི་ཕྱིར། དོན་ལ་མེད་ཀྱང་དེ་དག་གི་སྣང་བ་འབྱུང་བ་
མི་འགལ་ཏེ། རབ་རིབ་ཅན་འགའ་ཞིག་ལ་སྐྲ་ཤད་དང་ཟླ་བ་གཉིས་ལ་སོགས་པ་
མེད་ཀྱང་དེ་དག་སྣང་བ་འབྱུང་བ་བཞིན་ནོ། །དེ་ལ་རྩོད་པ། །གལ་ཏེ་རྣམ་
རིག་དོན་མིན་ན། །ཡུལ་དང་དུས་ལ་ངེས་མེད་ཅིང་།སེམས་ཀྱང་ངེས་
མེད་མ་ཡིན་ལ། །བྱ་བ་བྱེད་པའང་མི་རིགས་འགྱུར། །ཞེས་བྱུང་། ཁ་
ཅིག་ན་རེ། ཕྱི་རོལ་གྱི་དོན་གང་ཡང་མེད་པར་ཐམས་ཅད་རྣམ་པར་རིག་པ་ལ་
སྣང་བ་ཙམ་དུ་འདོད་ན། རྩི་ཤིང་ནགས་ཚལ་སོགས་ཡུལ་དང་དུས་ལ་ལྟོས་པ
མེད་པར་སྐྱེ་བར་འགྱུར་ན། ཅིའི་ཕྱིར་ཡུལ་ལ་ལར་དེ་དག་སྐྱེ་ལ། ཡུལ་ལ་ལར་དེ་
དག་མི་སྐྱེ།ཅིའི་ཕྱིར་དུས་ལ་ལར་སྐྱེ་ལ། དུས་ལ་ལར་དེ་དག་མི་སྐྱེ།ཅིའི་ཕྱིར་རབ་
རིབ་ཅན་གྱི་སེམས་ལ་སྐྲ་ཤད་སོགས་སྣང་གིས་མིག་གསལ་བ་དག་ལ་ཇི་ལྟར་མི་
སྣང་། འདི་དག་ཕྱི་རོལ་དོན་དུ་མེད་པར་འདྲ་ན། ཡུལ་དང་དུས་ངེས་པ་མེད་པ་
132

ཉི་ཤུ་བའི་ཚིག་ལེའུར་བྱས་པ།
དང་།སེམས་ལ་ངེས་པ་མེད་པ་དང་།བྱ་བྱེད་འདི་དག་ཀྱང་མི་འབྱུང་བར་འགྱུར་
རོ་ཞེ་ན།ལན་ནི།ཡུལ་ལ་སོགས་པ་དེས་འགྲུབ་སྟེ། །རྨི་འདྲའོ་སེམས་ཀྱང་
ངེས་པ་མེད། །ཡི་དྭགས་བཞིན་ཏེ་ཐམས་ཅད་ཀྱིས། །ཀླུང་ལ་རྣག་ལ་
སོགས་མཐོང་བཞིན། །བྱ་བྱེད་རྨི་ལམ་གནོད་པ་འདྲ། །ཐམས་ཅད་
སེམས་ཅན་དམྱལ་བ་བཞིན། །དམྱལ་བའི་སྲུང་མ་སོགས་མཐོང་་་
དང་། །དེ་དག་གི་ནི་གནོད་ཕྱིར་རོ། །ཇི་ལྟར་དུད་འགྲོ་མཐོ་རིས་
སུ། །འབྱུང་བ་དེ་ལྟར་དམྱལ་བ་མིན། །ཡི་དྭགས་མིན་ཏེ་འདི་ལྟ་
བུར། །དེ་ཡང་སྡུག་བསྔལ་དེས་མི་མྱོང་། །གལ་ཏེ་དེ་ཡི་ལས་ཀྱིས་
དེར། །འབྱུང་བ་དག་ནི་འབྱུང་བ་དང༌། །དེ་བཞིན་འགྱུར་བར་་
འདོད་ན་གོ ། རྣམ་པར་ཤེས་པར་ཤིས་མི་འདོད། །གཞན་ན་ལས་
ཀྱི་བག་ཆགས་ལ། །འབྲས་བུ་དག་ནི་གཞན་དུ་རྟོག། གང་ན་བག་
ཆགས་ཡོད་པ་དེར། །ཅི་ཡི་ཕྱིར་ན་འདོད་མི་བྱ། །ཞེས་གསུངས།ཕྱི་དོན་
མེད་ཀྱང་ཡུལ་ངེས་པ་དང་།དུས་ངེས་པ་དང་།སེམས་ངེས་པ་དང་།བྱ་བ་བྱེད་པ་
དག་མི་རུང་བ་མ་ཡིན་ཏེ།འདི་བཞི་ནི་རྨི་ལམ་དང་མཚུངས་པས་སོ། །ཇི་ལྟར་ཞེ་
ན།རྨི་ལམ་ན་དོན་མེད་པར་ཡང་ཡུལ་ལ་ལ་ན་གྲོང་དང་།ཀུན་དགའ་ར་བ་དང་།
གླང་བོ་ཆེ་ཁྱུ་འཁྲིགས་པ་སོགས་པ་སྣང་ལ་དུས་ཐམས་ཅད་དུ་ཡང་མ་ཡིན་པས།
དོན་མེད་པར་ཡང་ཡུལ་དང་དུས་ལ་སོགས་པ་བཞག་ཏུ་རུང་བ་ཡིན་ནོ། །ཡི་
དྭགས་རྣམས་ཀྱི་སྣང་བ་དང་མཚུངས་པས་ཡི་དྭགས་བཞིན་ནོ། །ཇི་ལྟར་ན།
ལས་ཀྱི་རྣམ་པར་སྨིན་པ་མཚུངས་པ་ལ་གནས་པའི་ཡི་དྭགས་འགའ་ཞིག་གིས་ཆུ་
ཀླུང་དག་ལ་རྣག་ཏུ་མཐོང་ཞིང་། ཡི་དྭགས་ལ་ལས་ཆུ་ཀླུང་དག་ལ་དབྱིག་པ་དང་
རལ་གྲི་ཐོགས་པའི་མི་དག་གིས་བསྲུང་བར་མཐོང་བ་བཞིན་ནོ། །ཡང་སེམས་
ཅན་དམྱལ་བ་པ་དག་གིས་དམྱལ་བའི་སྲུང་མ་སོགས་མཐོང་བ་ལྟ་བུ་སྟེ། འགྲེལ་
བ་དེ་དག་གིས་དེ་དག་ལ་གནོད་པ་ཡང་འགྲུབ་སྟེ། དངོས་པོ་ལ་སེམས་ཅན་
དམྱལ་བའི་སྲུང་མ་ལ་སོགས་པ་མེད་པར་ཡང་རང་གི་ལས་ཀྱི་རྣམ་པར་སྨིན་པ་
133

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
མཚུངས་པའི་དབང་གི་ཕྱིར་རོ། །ཅིའི་ཕྱིར་སེམས་ཅན་དམྱལ་བའི་སྲུང་མ་
དང་།བྱ་རོག་དང་།ཁྱི་ལ་སོགས་པ་དེ་དག་སེམས་ཅན་དུ་མི་འདོད་ཅེ་ན།མི་རིགས་
པའི་ཕྱིར་རོ། །དེ་དག་ནི་སེམས་ཅན་དམྱལ་བར་མི་རིགས་ཏེ། དམྱལ་བའི་སྡུག་
བསྔལ་དེས་མ་མྱོང་བའི་ཕྱིར་རོ། །ཞེས་དང་།སྤྱོད་འཇུག་ལས་ཀྱང་།སེམས་ཅན་
དམྱལ་བའི་མཚོན་ཆ་རྣམས། །སུ་ཞིག་གིས་ནི་ཆེད་དུ་བྱས། །ལྕགས་སྲེག་ས་
གཞི་སུ་ཡིས་བྱས། །མེ་ཚོགས་དེ་དག་ཅི་ལས་བྱུང་། །དེ་འདྲ་དེ་དག་ཐམས་
ཅད་ཀྱང་། །སྡིག་སེམས་ཡིན་པར་ཐུབ་པས་གསུངས། །ཞེས་གསུངས་སོ། །
གལ་ཏེ་རྣམ་པར་ཤེས་པ་ཉིད་གཟུགས་ལ་སོགས་པར་སྣང་གིས། ཕྱི་རོལ་དོན་གྱི་
གཟུགས་ལ་སོགས་པའི་ཕུང་བོ་དང་སྐྱེ་མཆེད་སོགས་མེད་ན། བཅོམ་ལྡན་འདས་
ཀྱིས་ཕུང་ཁམས་སྐྱེ་མཆེད་སོགས་རང་འཛིན་རྟོག་པའི་ཞེན་གཞིར་རང་གི་་
མཚན་ཉིད་ཀྱིས་གྲུབ་པར་གསུངས་པ་ཅི་ཞེ་ན། །གཟུགས་སོགས་སྐྱེ་མཆེད་
ཡོད་པར་ནི། །དེས་འདུལ་བ་ཡི་སྐྱེ་བོ་ལ། །དགོངས་པའི་དབང་གིས་
གསུངས་པ་སྟེ། །རྫུས་ཏེ་བྱུང་བའི་སེམས་ཅན་བཞིན།།།།།ཞེས་་་་་་་་
གསུངས།འགྲེལ་བར།དཔེར་ན་བཅོམ་ལྡན་འདས་ཀྱིས་རྫུས་ཏེ་བྱུང་བའི་སེམས་
ཅན་ཡོད་དོ་ཞེས་གསུངས་པ་ཡང་ཕྱི་མ་ལ་སེམས་ཀྱི་རྒྱུན་མི་འཆད་པ་ལ་་་་་
དགོངས་ནས་དགོངས་པའི་དབང་གིས་གསུངས་པ་སྟེ། འདི་ན་བདག་གམ་
སེམས་ཅན་མེད། །ཆོས་འདི་རྒྱུ་དང་བཅས་ལས་བྱུང༌། །ཞེས་གསུངས་
པའི་ཕྱིར་རོ། །དེ་བཞིན་དུ་བཅོམ་ལྡན་འདས་ཀྱིས་གཟུགས་ལ་སོགས་པའི་སྐྱེ་
མཆེད་ཡོད་པར་གསུངས་པ་ཡང་དེ་བསྟན་པས་འདུལ་བའི་སྐྱེ་བོའི་ཆེད་དུ་སྟེ།
བཀའ་དེ་ནི་དགོངས་པ་ཅན་ནོ།འདིར་ཅི་ལས་དགོངས་ཤེ་ན། རང་གི་ས་བོན་
གང་ལས་སུ། །རྣམ་རིག་སྣང་བ་གང་བྱུང་བ། །དེ་དག་དེ་ཡི་སྐྱེ་་
མཆེད་ནི། །རྣམ་པ་གཉིས་སུ་ཐུབ་པས་གསུངས། །འདི་སྐད་དུ་བསྟན་
པར་འགྱུར་ཞེ་ན། གཟུགས་སུ་སྣང་པའི་རྣམ་པར་རིག་པ་རང་གི་ས་བོན་འགྱུར་
བའི་བྱེ་བྲག་ཏུ་གྱུར་པ་གང་ལས་བྱུང་བའི་ས་བོན་དེ་དང་།སྣང་བ་གང་ཡིན་པ་དེ་
དང་དེ་དག་ནི་དེའི་མིག་དང་། གཟུགས་ཀྱི་སྐྱེ་མཆེད་དུ་བཅོམ་ལྡན་འདས་ཀྱི་གོ་
134

ཉི་ཤུ་བའི་ཚིག་ལེའུར་བྱས་པ།
རིམ་བཞིན་དུ་གསུངས་སོ། །དེ་བཞིན་དུ་རེག་བྱར་སྣང་བའི་རྣམ་པར་རིག་
པའི་བར་དུ་རང་རང་གི་ས་བོན་འགྱུར་བའི་བྱེ་བྲག་ཏུ་གྱུར་པའི་ས་བོན་གང་
ལས་བྱུང་བའི་ས་བོན་དེ་དང་།སྣང་བ་གང་ཡིན་པ་དེ་དང་དེ་དག་ནི་བཅོམ་ལྡན་
འདས་དེའི་ལུས་དང་རེག་བྱའི་སྐྱེ་མཆེད་དུ་གོ་རིམ་བཞིན་དུ་གསུངས་ཏེ།འདི་ནི་
འདིར་དགོངས་པའོ། །ཞེས་སོ། །དེ་ལྟར་གང་ཟག་བདག་མེད་པར། །
འཇུག་པར་འགྱུར་རོ་གཞན་དུ་ཡང༌། །བསྟན་པས་ཆོས་ལ་བདག་
མེད་པར། །འཇུག་འགྱུར་བརྟགས་པའི་བདག་ཉིད་ཀྱིས། །དེ་ནི་
གཅིག་ནའང་ཡུལ་མིན་ལ། །ཕྲ་རབ་རྡུལ་དུ་དུ་མའང་མིན། །དེ་དག་
འདུས་པའང་མ་ཡིན་ཏེ། །འདི་ལྟར་རྡུལ་ཕྲན་མི་འགྲུབ་ཕྱིར། །དྲུག་
གིས་ཅིག་ཅར་སྦྱར་བ་ན། །ཕྲ་རབ་རྡུལ་ཆ་དྲུག་ཏུ་འགྱུར། །དྲུག་པོ་
དག་ནི་གོ་གཅིག་ན། །གོང་བུ་རྡུལ་ཕྲན་ཙམ་དུ་འགྱུར། །རྡུལ་ཕྲན་
སྦྱོར་བ་མེད་ན་ནི། །དེ་འདུས་ཡོད་པ་དེ་གང་གིས། །ཆ་ཤས་ཡོད་པ་
མ་ཡིན་པས། །དེ་སྦྱོར་མི་འགྲུབ་མ་ཟེར་ཅིག།གང་ལ་ཕྱོགས་ཆ་ཐ་དད་
ཡོད། །དེ་ནི་གཅིག་ཏུ་མི་རུང་ངོ༌། །གྲིབ་དང་སྒྲིབ་པར་ཇི་ལྟར་་
འགྱུར། །གོང་བུ་གཞན་མིན་དེ་དེའི་མིན། །གཅིག་ན་རིམ་གྱིས་འགྲོ་
བ་མེད། །ཟིན་དང་མ་ཟིན་ཅིག་ཅར་མེད། །རིས་ཆད་དུ་མར་གནས་
པ་དང་། །མིག་གིས་མི་གསོད་ཕྲ་བའང་མེད། །མངོན་སུམ་བློ་ནི་རྨི་
སོགས་བཞིན། །དེ་ཡང་གང་ཚེ་དེ་ཡི་ཚེ། །ཁྱོད་ཀྱི་དོན་དེ་མི་སྣང་
ན། །དེ་ནི་མངོན་སུམ་ཇི་ལྟར་འདོད། །དཔེར་ན་དེར་སྣང་རྣམ་རིག་
བཞིན། །བཤད་ཟིན་དེ་ལས་དྲན་པར་ཟད། །རྨི་ལམ་མཐོང་བ་ཡུལ་
མེད་པར། །མ་ཟད་པར་དུ་རྟོགས་མ་ཡིན། །གཅིག་ལ་གཅིག་གི་
དཔང་གིས་ན། །རྣམ་པར་རིག་པ་ཕན་ཚུན་དེས།།སེམས་ནི་གཉིད་
ཀྱིས་ནོན་པས་ན། །དེ་ཕྱིར་རྨི་དང་འབྲས་མི་མཚུངས། །འཆི་བ་
135

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གཞན་གྱི་རྣམ་རིག་གིས། །བྱེ་བྲག་ལས་ཏེ་དཔེར་བྱ་ན། །འདྲེ་ལ་
སོགས་པའི་ཡིད་དབང་གིས། །གཞན་གྱི་དྲན་ཉམས་འགྱུར་སོགས་
བཞིན། །དྲང་སྲོང་ཁྲོས་པས་དནྟེ་ཀའི། །དགོན་པ་ཇི་ལྟར་སྟོང་བར་
འགྱུར། ། ཡིད་ཉེས་ཁ་ན་མ་ཐོ་ཆེར། ། དེ་ཡིས་ཇི་ལྟར་འགྲུབ་
པར་འགྱུར། ། གཞན་སེམས་རིག་པའི་ཤེས་པ་ནི། ། དོན་་་
བཞིན་མ་ཡིན་ཇི་ལྟར་དཔེར། །རང་སེམས་ཤེས་པས་སངས་རྒྱས་
ཀྱི། །སྤྱོད་ཡུལ་ཇི་བཞིན་མ་ཤེས་ཕྱིར། །རྣམ་རིག་ཙམ་དུ་གྲུབ་པ་
འདི། །བདག་གིས་བདག་གི་མཐུ་འདྲ་བར། །བྱས་ཀྱི་དེ་ཡི་རྣམ་པ་
ཀུན། །བསམ་ཡས་སངས་རྒྱས་སྤྱོད་ཡུལ་ལོ། །ཉི་ཤུ་བའི་ཚིག་ལེའུར་
བྱས་པ་སློབ་དཔོན་དབྱིག་གཉེན་གྱིས་མཛད་པ་རྫོགས་སོ། ། ། །རྒྱ་
གར་གྱི་མཁན་པོ་ཛིན་མི་ཏྲ་དང་། ཤཱི་ལེནྡྲ་བོ་དྷི་དང་དཱ་ན་ཤཱི་ལ་དང་།
ཞུ་ཆེན་གྱི་ལོ་ཙཱ་བ་བནྡེ་ཡེ་ཤེས་སྡེས་བསྒྱུར་ཅིང་ཞུས་ཏེ་གཏན་ལ་ཕབ་
པའོ། །
136 —

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
༄༅། །དཔལ་ལྡན་བཀྲ་ཤིས་ཆོས་སྡིངས་ཀྱི་སྒྲིགས་ཡིག་
ཐར་བའི་ལམ་གྱི་འཇུག་ངོགས་
ཞེས་བྱ་བ་བཞུགས་སོ། །
ཨོཾ་སྭ་སྟི། སྒྲིབ་བྲལ་དྭངས་གསལ་འོད་ཀྱི་ཁོར་ཡུག་ཅན། །
སྤངས་རྟོགས་ཆ་ཤས་ཀུན་ནས་ཡོངས་སུ་རྫོགས། །འཕྲིན་ལས་འོད་
ཟེར་རིང་ནས་རིང་དུ་འཕྲོ། །ཐུབ་དབང་སྨྲ་བའི་ཟླ་བ་གཙུག་གིས་
མཆོད། ། ཚོགས་མཆོག་དགེ་འདུན་འདུས་པའི་གཙུག་གི་རྒྱན། །
ཐུབ་བསྟན་འཛིན་སྐྱོངས་སྤེལ་པས་བསྟན་པའི་བདག། ཀུན་བཟང་
འཕྲིན་ལས་རྒྱ་མཚོ་ཆེན་པོའི་རླབས། །སྲིད་པ་ཇི་སྲིད་རྒྱུན་མི་ཆད་ལ་
འདུད། ། ཐུབ་པ་ཆེན་པོ་མཆོག་ཟུང་གཏད་རབས་བདུན། །
འཕགས་པའི་གནས་བརྟན་ཆེན་པོ་བཅུ་དྲུག་དང་། །རྒྱན་དྲུག་་་་་་་
མཆོག་གཉིས་བསྟན་སྲུང་རྒྱ་མཚོ་ཡིས། །ཐུབ་བསྟན་ཡུན་རིང་གནས་
པར་བྱིན་གྱིས་རློབས། །ཇི་སྐད་དུ། རྒྱལ་སྲས་ཆེན་པོ་ཞི་བ་ལྷས། །
གཙུག་ལག་ཁང་རྣམས་ཀློག་པ་དང༌། །ཁ་ཏོན་གྱིས་རྒྱས་བཀླག་་་་
གནས་ཤོག ། རྟག་ཏུ་དགེ་འདུན་མཐུན་པ་དང༌། །དགེ་འདུན་
དོན་ཡང་འགྲུབ་པར་ཤོག།ཅེས་གསུངས་པ་ལྟར།དགེ་འདུན་པ་རྣམས་
ཐུགས་མཐུན་ཞིང་།ཁྲིམས་གཙང་པའི་ངོས་ནས་སྡེ་སྣོད་ཆེན་པོ་གསུམ་
ལ་ཐོས་བསམ་སྒོམ་སྒྲུབ་ལྷུར་ལེན་པ་ནི། རང་གཞན་གྱི་དོན་ཀུན་
འགྲུབ་པའི་རྒྱུ་ཡིན་ལ། དེས་ན་དཔལ་ལྡན་བཀྲ་ཤིས་ཆོས་སྡིངས་ཀྱི་
137

དཔལ་ལྡན་བཀྲ་ཤིས་ཆོས་སྡིངས་ཀྱི་སྒྲིགས་ཡིག
སྒྲིགས་ཁྲིམས་ཀྱི་རིམ་པ་འཆད་པ་ལ་གསུམ། ཐོག་མར་ཆོས་སྡེ་ཆེན་པོ་
འདིར་འཇུག་པ་པོ་རྟེན་གྱི་གང་ཟག བར་དུ་ཞུགས་ནས་ཉམས་སུ་
བླང་རྒྱུའི་སྒྲིགས་ལམ་གྱི་སྐོར་དང་། ཐ་མར་ཆོས་སྡེ་ཆེན་པོ་འདིར་
ཞུགས་པའི་གནས་སྐབས་དང་མཐར་ཐུག་གི་འབྲས་བུ་ཕུན་སུམ་་་
ཚོགས་པའི་སྐོར་རོ། །དང་པོ་ནི། སོ་སོར་ཐར་བའི་སྡོམ་པ་སྐྱེ་བ་དང་
གནས་པ་དང་མཛེས་པའི་བར་ཆད་དང་བྲལ་བ། མཁན་པོ་ཚད་ལྡན་
ལས་རབ་ཏུ་བྱུང་བ།ཕྱོགས་གཞན་ནས་གནས་དབྱུང་དང་སྡེ་དཀྲུགས་
དང་འཐབ་བཀྲོལ་སོགས་བྱ་བ་མི་ལེགས་པ་བྱས་པ་མིན་པ། ཆོས་ལ་
དོན་གཉེར་ཆེ་ཞིང་། ཆོས་སྡེ་འདིར་ཡུན་རིང་དུ་སྡོད་པའི་བསམ་པ་
དང་ལྡན་པ་ཞིག་དགོས། མཁན་པོ་མཚན་ཉིད་དང་ལྡན་པ་ཟེར་པ་དེ་
ཡང་གང་ཡིན་ཡིན་གྱིས་མི་ཆོག་པར།ཚུལ་ལྡན་མང་ཐོས་སོགས་བརྟན་
མཁས་ཀྱི་ཡོན་ཏན་གཉིས་ལྡན་ཞིག་དང་། དེའི་སྟེང་དུ་སྐབས་གང་
ཡིན་གྱི་ཆོ་ག་བློ་ཐོག་ནས་ཐོན་པ་ཞིག་དགོས་ཏེ།འདུལ་བའི་མདོ་རྩ་བ་
ལས་བསྙེན་པར་རྫོགས་ནས་ལོ་བཅུ་མ་ལོན་པར་མཁན་པོ་ཉིད་དང་
གནས་ཉིད་དང་མི་གནས་པར་འདུག་པར་མི་བྱའོ། །ཞེས་དང་།
ལེགས་པར་ཐོན་པའི་འདོན་ཏེ། ཚིག་ཕྱེད་ཀྱང་མ་འཁྲུལ་བ་ཉིད་་
ནའོ། །ཞེས་དང་། ཀུན་མཁྱེན་མཚོ་སྣ་པས། །ཁ་ཏོན་དུ་ལེགས་པར་
ཐོན་པས་གདོན་ཏེ། ཇི་ལྟར་ལེགས་པར་ཐོན་པ་ཉིད་ཡིན་ཞེ་ན། ཚིག་
ཕྱེད་ཀྱང་མ་འཁྲུལ་པ་ཉིད་ནའོ། །གཞན་དུ་ན་ལས་མི་ཆགས་ཞེས་ཀ་
རྨ་ཤ་ཏམ་ལས་སོ། །ཞེས་དང་། བུ་སྟོན་རིན་པོ་ཆེས། སྐབས་གང་ཡིན་
གྱི་ཆོ་ག་དེ་ཚིག་ཕྱེད་ཀྱང་མ་འཁྲུལ་བར་བློ་ལ་ཐོན་པ་དགོས་ཏེ།འདུལ་
བ་ཡི་གེར་ཡང་བྲིར་མི་རུང་ན། དཔེ་ཀློག་གི་ཆོ་ག་ལྟ་ཅི་སྨོས། ཞེས་
གསུངས་པ་ལྟར་རོ། །གཉིས་པ་ཆོས་སྡེ་འདིར་ཞུགས་ནས་ཉམས་སུ་
138

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བླང་བྱའི་སྐོར་ལ། འཆང་བའི་ཡོ་བྱད་ཀྱི་སྐོར་དང་། ཚོགས་ཀྱི་འགྲིག་
ལམ། ཆོས་གྲྭའི་འགྲིག་ལམ། དེ་དག་ཏུ་མ་འདུས་པའི་འགྲིག་ལམ་གྱི་
སྐོར་རོ། །དང་པོ་ནི།ཞྭ་མོ་དང་གཟན་ཤམ་སོགས་མཐའ་གཉིས་སུ་མ་
ལྷུང་བ་དང་།ཕྲེང་སེར།ཆབ་རིལ།གཅུ་གུ ཤིང་ཕོར།བག་ཁུག་སོགས་
དགེ་འདུན་སྤྱི་དང་མཐུན་པ་ཞིག་དང་། དགེ་སློང་ཡིན་ན་ཆོས་གོས་
རྣམ་གསུམ་ཚང་བར་དགོས། གཉིས་པ་ནི། དུང་བརྡ་སོགས་བཏང་བ་
ན་དགེ་འདུན་ཐམས་ཅད་སྤྱོད་ལམ་མཛེས་པས་ཕེབས་ཤིང་།འཛིན་གྲྭ་
རང་རང་གི་གོ་སར་རྩི་བཞག་སྦྱོར་སྦྱང་བྱེད། དེ་ནས་ཚོགས་བརྡ་རྒྱབ་
པ་ན་དམིགས་བརྩེ་མ་རྒྱང་འཐེན་བྱེད་བཞིན་གཙུག་ལག་ཁང་དུ་རྒན་
རིམ་ལྟར་མཛེས་ཤིང་ཚུལ་དང་མཐུན་པར་བཞུགས། དབུ་མཛད་ཀྱིས་
གྲེ་སངས་བཏང་བ་ན་དམིགས་བརྩེ་མ་གསུངས་པ་མཚམས་འཇོག
ཞལ་འདོན་གསུང་ཚེ་དབུ་མཛད་དང་བསྟུན་ནས་ཐམས་ཅད་ཀྱིས་
མགྲིན་གཅིག་དབྱངས་གཅིག་གིས་གསུངས་དགོས། ཀ་བ་དང་རྩིག་པ་
སོགས་ལ་སྙེས་པ་དང་། ལོང་གཏམ་མང་པོ་སྨྲ་བ་དང་། གཉིད་ལོག་པ་
དང་། མགོ་བོ་ཧ་ཅང་རྒུར་བ་དང་། མགོ་བཏུམ་ནས་འདུག་པ་དང་།
བཞད་གད་དང་ལག་རྩེད་བྱེད་པ་དང་། མཇིང་པ་བསྒྱུར་ནས་ཐག་
རིང་དང་། གཡས་གཡོན་དུ་ལྟ་བ་སོགས་བཞུགས་སྟངས་མི་མཛེས་པ་
དག་མི་བྱེད།གསོ་སྦྱོང་གི་ཚེ་བླ་མ་གཞུང་ལས་པས་སོ་སོ་ཐར་པའི་མདོ་
སོགས་བློ་ཐོག་ནས་ཐགས་ཐོག་མེད་པར་གསུང་དགོས།ཆོས་སྡེ་ཆེན་པོ་
འདི་མཚན་ཉིད་གྲྭ་ཚང་ཐོས་བསམ་གླིང་ཁོ་ན་ཡིན་པས། ཚོགས་ཆོས་
གྲྭ་གཉིས་ལས་ཆོས་གྲྭ་གཙོ། ཞལ་འདོན་དང་རྩོད་པ་གཉིས་ལས་རྩོད་
པ་གཙོ་བོར་བྱ་དགོས་ལ། དབུ་མཛད་ཚང་གིས་ཀྱང་རྒྱུན་གྱི་ཞལ་
འདོན་ཙམ་ལས། གཞན་སྦྱིན་བདག་གི་རིམ་གྲོ་མང་བོ་དང་། ཞབས་
139

དཔལ་ལྡན་བཀྲ་ཤིས་ཆོས་སྡིངས་ཀྱི་སྒྲིགས་ཡིག
བརྟན་འདོན་པ་ཡིན་ཟེར་བ་ལྟ་བུ་མང་པོ་བཏོན་ནས། མཚན་ཉིད་གྲྭ་
ཚང་གི་བྱ་བའི་གཙོ་བོ་ཆོས་གྲྭ་དང་བརྩོད་པ་དུས་ཐུང་ངུར་བྱས་མི་
ཆོག རང་རེ་བླ་མ་གོང་མ་རྣམས་ཀྱིས་ཆོས་སྡེ་འདིར་རྒྱུད་སྡེ་གཞན་
དང་གཞན་གྱི་འདོན་ཆོག་མང་པོ་མ་བཙུགས་པ་ནི་གྲྭ་ས་ཆེན་པོ་སེ་
འབྲས་དགེ་གསུམ་ལྟར་ཡིན།དེ་ཡང་དམ་པའི་ཆོས་ལ་དོན་གཉེར་ཅན་
གྱི་རིག་བཟང་བློ་གསལ་རྣམས་ཆོས་སྡེ་འདིར་འཇུག་པའི་ཐོག་མར་
ཁག་ཐེག་བྱེད་པའི་གྲྭ་རྒན་ཞིག་གིས།མཁན་པོ་ཁྲི་རིན་པོ་ཆེ་དང་།དགེ་
སྐོས་ཚང་གི་དྲུང་དུ་ཁྲིད་དེ་ངོ་སྟོན་དང་ཁག་ཐེག་བྱེད། འཛིན་གྲྭ་དབུ་
མ་ཡན་ཆད་ཀྱི་དགེ་བཤེས་རྒྱུད་བཟང་སྐུ་ཡོན་ཅན་དགེ་རྒན་དུ་བསྐོ།
གསར་ཞུགས་པ་རྣམས་བསྡུས་ཆུང་ཁ་དོག་དཀར་དམར་ནས་འཇུག་
དགོས། བསྡུས་གྲྭ་རྩོད་པ་སྔོན་སོང་ཡིན་ན་བསྡུས་གྲྭ་གསུམ་ལ་དམ་
བཅའ་བཞག་སྟེ། རྟགས་རིགས་འཛིན་གྲྭར་ཞུགས་ཆོག བསྡུས་གྲྭ་
བློ་རྟགས་དང་བཅས་པ་སྔོན་སོང་ཡིན་ན་འཛིན་གྲྭ་འོག་མ་ལྔ་ལ་དམ་
བཅའ་བཞག་སྟེ། གཞུང་གསར་བ་ནས་ཀྱང་ཞུགས་ཆོག གྲྭ་ས་
གཞན་ནས་ཕེབས་པའི་དགེ་བཤེས་དང་། དགུང་ལོ་མཐོ་བ་དང་། གྲྭ་
ཚང་ལ་ཕན་པ་ཅན་ཡིན་ཚེ།དམིགས་བསལ་གྱིས་བཀའ་རམས་འཛིན་
གྲྭ་ནས་ཀྱང་ཞུགས་ཆོག ཚོགས་ཞུགས་པ་གསར་བ་རྣམས་སྒོ་་་་
གསུམ་སྡིག་ལ་སྦྱོར་བའི་སྡིག་གྲོགས་དང་གཏན་ནས་འགྲོག་འདྲིས་བྱ་
མི་རུང་།ཆོས་འཇིག་རྟེན་གྱི་དགེ་རྒན་དག་གིས་ཀྱང་།རང་རང་གི་དགེ་
ཕྲུག་རྣམས་ལ་སྒོ་གསུམ་ཉེས་སྤྱོད་ལས་ལྡོག་པའི་བསླབ་བྱ་གང་དྲག་
བྱེད། མཁན་པོ་དང་དགེ་སྐོས་གང་རུང་གིས། ཆོས་ཐོག་རེ་ལ་ཆོས་སྡེ་
ཆེན་པོ་འདིར་ཞུགས་པའི་དགོས་པའི་གཙོ་བོ།དལ་འབྱོར་ཐོབ་པ་དོན་
ལྡན་དུ་བྱ་དགོས་ཚུལ། དེ་ཡང་སྡེ་སྣོད་གསུམ་ལ་སློབ་གཉེར་ཡག་པོ་
― 140

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བྱེད་པ་ལས་ལྷག་པ་གཞན་མེད་ཚུལ། བསྙེན་པར་རྫོགས་ནས་ལོ་བཅུ་
མ་ལོན་པར་གནས་ཀྱི་སློབ་དཔོན་ནམ་དགེ་རྒན་ལ་མ་བསྟེན་པར་
རང་དགར་བག་ཡངས་སུ་བསྡད་མི་ཆོག་པ་འདུལ་བ་ལུང་ལས་་་་་
གསུངས་ཚུལ་སོགས་བསླབ་བྱའི་སྙིང་བོ་ཅན་གྱི་ཚོགས་གཏམ་རེ་་་
གཏོང་།དམིགས་བསལ་འགྲིག་འགལ་ཕྲ་རགས་གང་ལ་གང་འཚམ་གྱི་
དམིགས་ཕུག་པའི་ཚོགས་གཏམ་ཡང་གཏོང་།དགེ་རྒན་རྣམ་པས་ཀྱང་
རང་རང་གི་དགེ་ཕྲུག་རྣམས་ལ། སྐབས་སུ་གང་བབས་ཀྱི་གཞུང་ཚན་
རྣམས་ཀྱི་དཔེ་ཁྲིད་དང་། བློ་རབ་འབྲིང་དང་བསྟུན་པའི་ཚིག་རྒྱུགས་
དོན་རྒྱུགས་ལེན་པ་དང་།ཞར་ལ་རྒན་གཞོན་གྱི་བརྩི་བཀུར་དང་།དགེ་
བའི་བཤེས་གཉེན་གཞན་དང་གཞན་ལ་ཡང་གུས་བཀུར་བྱ་དགོས་
ཚུལ་དང་། ཁྱེད་ཚོ་དང་ངེད་ཚོ་ཞེས་རིས་སུ་བཅད་ནས་དགེ་འདུན་གྱི་
སྡེ་འཁྲུག་བྱེད་པའི་ཉེན་ཁ་ཆེ་ཚུལ་སོགས་སྙིང་ལ་སྨན་པའི་བསླབ་བྱ་
དག་ཀྱང་བྱ་སྟེ། འདུལ་བ་མེ་ཏོག་ཕྲེང་རྒྱུད་ལས། མདོ་སྡེ་འདུལ་བ་
མངོན་པ་རྣམས། །མཁས་ཤིང་གྲགས་དང་ལྡན་པ་དང་། །བསོད་
ནམས་ཆེན་པོ་ལ་སོགས་པ། །འདི་དག་རྣམས་ཀྱིས་གཙུག་ལག་་་་་་
ཁང་། ། མཛེས་བྱེད་ཁྱུ་མཆོག་སྒྲ་སྒྲོགས་ཤིང་། །དེ་བས་འདི་དག་
སྨད་ན་ནི། །རང་གི་བསྟན་པ་སྨད་པ་ཡིན། །ཞེས་གསུངས་པས་
སོ། །དགེ་རྒན་ལ་ལ་སྐབས་སུ་བབས་པའི་གཞུང་ཐོས་པ་དེ་ཙམ་མེད་
ན། སློབ་མར་ཡོན་ཏན་སྐྱེ་བ་ལ་གེགས་འགོག་མི་བྱེད་པར་ཕན་སེམས་
ཀྱིས་མཁས་པ་གཞན་དང་གཞན་དག་བསྟེན་དུ་འཇུག་དགོས་ཏེ།མདོ་
རྩ་བ་ལས། གནས་དང་དེར་རེ་ཞིག་གི་གནས་འཆར་འཇུག་ནུས་པ་
ཉིད་དང་ཡང་སྦྱར་རོ། །ཞེས་གསུངས་པའི་ཕྱིར།འདི་ནི་གྲྭ་ས་ཆེན་པོ་
རྣམས་ཀྱི་ཕྱག་སྲོལ་བཟང་པོ་ཞིག་སྟེ། དགེ་བའི་བཤེས་གཉེན་གོང་མ་
141

དཔལ་ལྡན་བཀྲ་ཤིས་ཆོས་སྡིངས་ཀྱི་སྒྲིགས་ཡིག
རྣམས་ཀྱིས་ཀྱང་བཤེས་གཉེན་མཁས་པ་མང་པོ་བསྟེན་པར་རྣམ་ཐར་
དག་ལས་འབྱུང་བ་བཞིན་ནོ། །གསུམ་པ་ཆོས་གྲྭའི་འགྲིག་ལམ་ནི།བླ་
མ་སྤྲུལ་བའི་སྐུས་གཙོ་བྱས་པས། ཆོས་གྲྭ་བ་རྣམས་ཚོགས་ཆོས་གྲྭར་མ་
ཆགས་པར་བྱེད་དགོས། ཚོགས་གླེང་དང་དམ་བཅའ་ཆེ་ཆུང་གང་གི་
སྐབས་སུ་ཡང་རྩོད་པའི་རྣམ་འགྱུར། ཐལ་མོ་བརྡབ་ལུགས། འཁོར་
གསུམ་བསྐོར་ཚུལ། གཟན་སྐེད་པར་དཀྲི་ཚུལ་སོགས་གྲྭ་ས་ཆེན་པོའི་
མིག་ལྟོས་མ་ཉམས་པ་དང་།རིགས་ལུང་ཚ་གད་པ་བཏང་སྟེ་སྤྲོ་སངས་
ངེ་བ་བྱེད། དེ་ལས་གཞན་དུ་ཆོས་ཀྱི་རྩོད་པ་ལ་སྙད་བཏགས་ཏེ། ཀུན་
སློང་སྐྱོན་ཅན་གྱི་སྒོ་ནས་ཕ་རོལ་བོ་ལ་དམའ་འབེབས་སུན་འབྱིན།
གཞན་ལ་གནོད་པའི་ཚིག་ངན་ཤག་ངན།སྐྱོན་བརྗོད་འཚང་འབྲུ།རྩོད་
པ་ལ་བར་དུ་གཅོད་པའི་བཀུ་རེ་ཀྱལ་ཀ་སོགས་མི་བྱེད། ལན་གདབ་
པའི་ཚེ་ན་ཡང་འདོད་རྟགས་མ་གྲུབ་སོགས་ཀྱི་ལན་བཞི་བོ་ཅི་རིགས་
གདབ་པ་ལས། གཞན་གྲོང་སྐད་སྣ་ཚོགས་ཀྱི་སྒོ་ནས་ལན་གདབ་པར་
མི་བྱ། རྩོད་པའི་ཚེ་རྒོལ་ཕྱི་རྒོལ་གཉིས་ཀ་བློ་གཟུ་བོར་གནས་དགོས་
པས། ལུང་རིགས་རྣོན་པོས་དམ་བཅའ་བཤིག་ན་སྔར་གྱི་རྩ་བའི་དམ་
བཅའ་འདོར་དགོས་ཀྱང་། ལ་ལས་དགྲ་གཉེན་གྱི་བསམ་པ་ལྟ་བུའི་སྒོ་
ནས་ཨུ་ཚུགས་ཁོ་ན་བྱ་མི་རུང༌། རྩོད་པའི་སྐབས་གང་དུའང་རིགས་
པའི་སྒྲུབ་བྱེད་དང་། ལུང་གི་རྒྱབ་རྟེན་ཡོད་པ། རིགས་པའི་ཟུར་སྔ་མ་
ལས་ཕྱི་མ་རྣོབ་འཕེན། ལུང་འདྲེན་བྱེད་པའི་ཚེ་ཡང་སྐབས་ཀྱི་རྩོད་
པའི་གནད་འགག་སྟོན་པ།ལུང་གི་གྲྭ་ཟུར་མ་ཉམས་པ་དགོས།གཞན་
དུ་སྐབས་དོན་དང་མི་འབྲེལ་བ།འདྲེ་ཤར་སྒོར་གནོད་པ་ལ།ཀླུད་ནུབ་
སྒོར་གཏོང་བ་ལྟ་བུའི་ལུང་འདྲེན་དང་།རང་ལུགས་དང་གཞན་ལུགས་
གང་ཡིན་མི་ཤེས་པའི་ལུང་རིང་བོ་དང་། རྟགས་དང་གསལ་བ་གང་
142

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཡིན་མི་ཤེས་པའི་རྟགས་གསལ་ཉག་ཉོག་རིང་བོ་གོ་རྒྱུ་མེད་པ་དག་མི་
འཕེན།དེས་ན་བཞིན་གྱི་མདངས་གསལ་བའི་སྒོ་ནས་རང་གིས་འཕེན་
བདེ་བ།གཞན་གྱི་ཉན་སྤྲོ་བ།ཟུར་ན་གནས་པ་དག་ལ་ཡང་སྐབས་ཀྱི་གོ་
བ་སྟེར་བ། རྟགས་གསལ་རྩོད་གཞི་ཚང་བར་བྱས་ཏེ། སྒྲ་དག་གསལ་
གསུམ་གྱི་སྒོ་ནས་རྩོད་པ་བྱེད་དགོས། །བཞི་བ་དེ་དག་ཏུ་མ་འདུས་
པའི་འགྲིག་ལམ་གྱི་སྐོར་ནི། ནང་རིག་པའི་སྡེ་སྣོད་ལ་སློབ་གཉེར་བྱེད་
བཞིན་པའི་སྐབས་སུ།ཐ་སྙད་རིག་གནས་གཞན་དག་ལ་བརྩོན་པ་ཆེན་
པོ་དེ་ཙམ་མི་བྱེད། ཡོན་ཏན་ཐམས་ཅད་ཀྱི་གཞི་མ་ཚུལ་ཁྲིམས་ཀྱི་
བསླབ་པ་རྣམ་པར་དག་པ་ངེས་པར་སྲུང་དགོས། བསླབ་པ་རྒན་པ་
དང་།སྐུ་ཡོན་ཅན་དང་། ཆོས་སྡེ་འདི་ལ་བློ་དཀར་ཞིང་། བཀའ་དྲིན་
དང་སྤྱི་སེམས་ཆེ་བ་ཅན་རྣམས་ལ་ཞྭ་ཕབ་གཟན་ཕབ་སོགས་བཀུར་
བཟོ་ལེགས་པར་བྱ། ཆོས་མཚམས་ཀྱི་སྐབས་སུའང་གསུང་རབ་བློ་
འཛིན་སྐྱོར་སྦྱང་དང་།དཔེ་ཁྲིད་དཔེ་གཟིགས་བྱེད་པ་ལས།གཞན་གྲྭ་
གཤག་རེར་འདུས་ནས་དོན་མེད་ཀྱི་ལོང་གཏམ་དང་།ཤོ་རྒྱག་པ་དང་།
གླུ་ལེན་པ་སོགས་ལས་སྣེ་མོ་རྣམས་ཀྱིས་མཐོང་ཐོས་སུ་གྱུར་ན། དགེ་
འདུན་གྱི་གྲལ་མཇུག་ནས་ལྟུང་བཤགས་འདོན་བཞིན་བརྒྱ་ཕྱག་་་་་་
འཚལ་དུ་བཅུག གཞན་ཡང་། གླིང་བར་ནས་སྐད་མཐོན་པོས་ཧབ་
ཆ་རྒྱག་པ་དང་། གྲོང་སྡེ་ལྟར་སྐད་ཆེན་པོས་ཕན་ཚུན་གྱི་མིང་ནས་
འབོད་པ་སོགས་མི་བྱེད།རྐུས་བྱེད་པ་དང་།ཆང་འཐུང་བ་དང་།དུ་བ་
འཐེན་པ་དང་།གྲི་མཚོན་རྒྱག་པ།མཁན་པོ་དང་དགེ་སྐོས།ལས་འཛིན་
པ་དང་དབུ་མཛད་སོགས་ལས་སྣེ་མོ་རྣམས་ལ་ཁ་ལན་ལག་ལན་སློག་
པ་དང་། མཐོ་བ་ཞིག་ལ་རྒྱབ་དཔུང་བྱས་ཏེ་དགེ་འདུན་གྱི་སྡེ་དཀྲུགས་
པ་དང་། དགེ་ཚུལ་སློང་དག་ལ་མིང་ངན་སྣ་ཚོགས་འདོགས་མཁན་གྱི་
143

དཔལ་ལྡན་བཀྲ་ཤིས་ཆོས་སྡིངས་ཀྱི་སྒྲིགས་ཡིག
གཏེ་བོ་རྣམས་ལ།མཐོ་དམན་བར་གསུམ་གང་གིས་ཀྱང་རྒྱབ་སྐྱོར་བྱེད་
མི་ཆོག དེས་ན་དེ་དག་ལ་མཁན་པོ་དང་ལས་སྣེ་མོ་རྣམས་ཀྱི་བློ་
གཟུ་བོར་གནས་པའི་སྒོ་ནས་གང་ལ་གང་འོས་ཀྱི་ཆད་པ་གཅོད་་་་
དགོས།དེ་ནི་ཆོས་དང་མཐུན་པ་ཡིན་ཏེ།མདོ་རྩ་བ་ལས།གནས་པ་ཆད་
པས་གཅད་པར་འོས་པ་ལ་ཆད་པས་མི་གཅད་པར་མི་བྱའོ། །ཆད་པ་
ནི་ལྔའོ། །གཏམ་འདྲེས་པར་མི་བྱ་བ་དང་། གདམས་ངག་མི་སྦྱིན་པ་
དང་། བསྙེན་བཀུར་དང་ཆོས་དང་ཟང་ཟིང་དག་ལོངས་སྤྱོད་དུ་མི་
གཞུག་པ་དང་།དགེ་བའི་ཕྱོགས་བརྩམ་པ་རྒྱུན་གཅད་པ་དང་།གནས་
དགག་པར་བྱའོ། །མ་དད་པ་དང་།ལེ་ལོ་ཅན་དང་།བཀའ་བློ་མི་བདེ་
བ་དང་།མ་གུས་པ་དང་།སྡིག་པའི་གྲོགས་བྱེད་པ་ལ་དེ་དག་ལ་འོས་པ་
ཉིད་དོ། །ཞེས་གསུངས་པ་ལྟར་རོ། །གཞན་ཡང་།ཤམ་ཐབས་ནག་པོ་
གྱོན་པ་དང་། ཤམ་ཐབས་ཕྱིར་རྫོགས་པ་དང་། ཤམ་ཐབས་ཉིས་སྟེབ་
བྱས་ཏེ་གྱོན་པ་དང་།གཟན་མེད་པར་གླིང་བར་ནས་འགྲོ་བ་སོགས་མི་
ཆོག དགོན་པའི་ཕྱི་རོལ་ཏུ་འགྲོ་བའི་ཚེ་གྲོང་ཆས་དང་རྒྱ་མིའི་ཝ་
བ་སོགས་གྱོན་མི་ཆོག་སྟེ། ཇི་སྐད་དུ། ཆོས་གོས་ངུར་སྨིག་ཟུང་དག་
གིས། །རབ་བྱུང་རྣམས་ཀྱི་ལུས་མཛེས་ཀྱི། །རབ་བྱུང་ཁྱིམ་པའི་་་
རྟགས་མཆང་པ། །བསྟན་པ་འཇིག་པའི་བརྟུལ་ཞུགས་ལགས། །
ཞེས་འབྱུང་བའི་ཕྱིར། མ་དང་སྲིང་མོ་ཡིན་ཟེར་བ་ལྟ་བུའི་བུད་མེད་
གཤགས་ནས་ཡུན་རུང་བོར་འདུག་མི་ཆོག གྲྭ་ས་གཞན་ནས་སྦྱིན་
བདག་སོགས་ཀྱི་བུད་མེད་ཡིན་ན་ཡང་། ཞག་གཅིག་དགོན་དུ་འདུག་
ནའང་དགེ་སྐོས་ལ་གནང་བ་ཞུ་དགོས་པའི་ཕྱག་སྲོལ་ཡོད།འགྲིག་ལམ་
ཆེ་ཆུང་གང་གི་སྐབས་སུ་ཡང་ཁྲི་རིན་པོ་ཆེ་གཙོ་བྱས་པའི་ལས་སྣེ་མོ་
རྣམས་ཀྱིས་ཉེ་ཁ་ཕྱོགས་སྐྱོར། ངོ་དགའ་ཟོལ་འཇོག་སྒེར་དོན་སྤྱི་དོན་
144

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དུ་མ་སོང་བར་ལས་འབྲས་དཔང་བོར་བཞག་སྟེ།འགྲིག་ལམ་གྱི་གཏིང་
གནོན་བྱེད་དགོས། དགེ་ཚུལ་སློང་སུ་ཡིན་ཀྱང་དགེ་འདུན་གྱི་སྡེ་རིས་
སུ་གཅད་དེ་དཀྲུགས་ཤིང་འཐབ་ཀྲོལ་མི་བྱ་སྟེ། དེ་བྱས་ན་ཉེས་སྡིག་
ཤིན་ཏུ་ཆེ་སྟེ། འདུལ་བའི་མདོ་ལས། འཐབ་ཀྲོལ་བྱེད་པ་བསྐྲད་པ་ན་
གཟུང་བར་མི་བྱའོ། །འཐབ་ཀྲོལ་བྱེད་པས་མ་ལོག་ན།ཉེ་བར་ཞི་བར་
བྱ་བའི་ཕྱིར། གནས་ནས་དབྱུང་བར་བྱའོ། །འཐབ་ཀྲོལ་གྱི་རྒྱུ་ཉེ་བར་
བསྒྲུབ་པ་ཡང་གནས་ནས་དབྱུང་བར་བྱ་བ་ཉིད་དོ། །ཞེས་གསུངས་
པས་སོ། །གྲྭ་བ་རྒན་པ་བདག་པོ་མེད་པ་རང་གིས་གཡོ་བསྐོལ་བྱེད་མི་
ནུས་པ་དང་།ས་ཐག་ཤིན་ཏུ་རིང་བ་འཚོ་ཆས་མེད་པ་དང་།འབྱོར་བ་
མེད་པའི་ནད་པ་དང་། ནད་པ་ནད་གཡོག་མེད་པ་སོགས་ལ། དགེ་
འདུན་སྤྱི་ནས་བདག་པོ་བྱེད་དགོས་པ་རྒྱལ་བའི་བཀའ་ཡིན་ཏེ།འདུལ་
བའི་མདོ་ལས། ཚངས་པ་ཚངས་པར་སྤྱོད་པ་ན་བ་ཡལ་བར་མི་འདོར་
རོ། །དེ་ལ་ནད་གཡོག་མེད་ན་མཐར་ཐུག་པ་དམན་ཆད་ལས་བསྐོ་
བར་བྱའོ། །དགེ་འདུན་ལས་བྱུང་བའི་སྨན་ནི་ནད་པ་འབའ་ཞིག་
གིས་སྤྱད་དུ་རུང་ངོ་། ། མ་འབྱོར་ན་དགེ་འདུན་གྱིས་སྦྱིན་པར་་་་་་
བྱའོ། །མེད་ན་སངས་རྒྱས་ཀྱི་སྐུ་གཟུགས་ལ་སོགས་པ་མན་ཆད་ཀྱང་
ངོ་། །ཞེས་གསུངས་པ་ལྟར་ལས་སྣེ་མོ་རྣམས་ཀྱིས་ཀྱང་ཉམས་སུ་ལེན་
དགོས་སོ། །གསུམ་པ་ཆོས་སྡེ་ཆེན་པོ་འདིར་ཞུགས་པའི་འབྲས་བུ་ལ་
གནས་སྐབས་དང་མཐར་ཐུག་གི་འབྲས་བུ་གཉིས་ལས།དང་པོ་ནི།རྒྱལ་
བའི་གསུང་རབ་ཀྱི་དགོངས་དོན་ཇི་ལྟ་བ་བཞིན་སྨྲ་བའི་དགེ་བའི་
བཤེས་གཉེན་དམ་པའི་ཆོས་ཡོངས་སུ་འཛིན་པའི་བསྟན་འཛིན་གྱི་
སྐྱེས་བུའི་མིང་དོན་གཉིས་ཀ་ཐོབ་པར་འགྱུར་ཞིང་། སྐྱེ་བ་འདི་ལ་དལ་
འབྱོར་ཐོབ་པ་དོན་ལྡན་དུ་གྱུར་པའང་ཡིན་ཏེ།དམ་ཆོས་དཀོན་མཆོག་
145

པལ་ལྡན་བཀྲ་ཤིས་ཆོས་སྡིངས་ཀྱི་སྒྲིགས་ཡིག
བརྩེགས་པ་ལས། གཏེར་ཆེན་པོ་རིན་པོ་ཆེ་མཐའ་ཡས་འབྱུང་གནས་
ཞེས་བགྱི་བ་དེ་ནི། དམ་པའི་ཆོས་ཡོངས་སུ་འཛིན་པའི་ཚིག་བླ་དྭགས་
ལགས་སོ། །དམ་བའི་ཆོས་ཡོངས་སུ་འཛིན་པ་པོ་ཉིད་ནི་དམ་པའི་
ཆོས་ལགས་སོ། །དམ་པའི་ཆོས་ཡོངས་སུ་འཛིན་པ་པོ་ཉིད་ནི་ཕ་རོལ་
ཏུ་ཕྱིན་པ་རྣམས་སོ། །ཞེས་བཀའ་སྩལ་བའི་ཕྱིར་རོ། །དབུ་ཕར་དང་
རྣམ་འགྲེལ་གསུམ་ལ་སློབ་གཉེར་མཐར་ཕྱིན་པའི་འབྲས་རྟགས་སུ་
དཀའ་བཅུ་རམས་འབྱམས་པའི་མིང་བཏགས་སྟེར། གཞུང་བཀའ་
པོད་ཆེན་པོ་ལྔ་ལ་སློབ་གཉེར་མཐར་ཕྱིན་པའི་འབྲས་རྟགས་སུ་རྡོ་
གཅལ་རམས་འབྱམས་པའི་མིང་བཏགས་སྟེར། རྡོ་གཅལ་རམས་་་་་
འབྱམས་པའི་དམ་བཅའ་འཇོག་མཁན་ཡོད་ན།རྒྱ་ལོ་ཚེས་བཅུ་གཅིག་
ནས་བཅོ་ལྔའི་བར་ཉིན་ལྔ་ལ་པོ་ཏི་ལྔའི་དམ་བཅའ་རིམ་གྱིས་འཇོག
བཅོ་ལྔའི་ཉིན་དམ་པའི་ཆོས་ཀྱི་དགའ་སྟོན་བྱེད། འཇུག་ཏུ་དགོན་
གཞུང་དང་བླ་གྲྭ་ཚང་མས་བཀྲ་ཤིས་བའི་ལྷ་རྫས་སོགས་འབུལ་དགོས་
སོ། །གཉིས་པ་མཐར་ཐུག་གི་འབྲས་བུ་ནི། ཚོམ་ལས། ཐོས་པས་ཆོས་
རྣམས་ཤེས་བར་འགྱུར། །ཐོས་པས་སྡིག་ལས་ལྡོག་པར་འགྱུར། །
ཐོས་པས་དོན་མ་ཡིན་པ་སྤོང༌། །ཐོས་པས་མྱ་ངན་འདས་པ་ཐོབ། །
ཅེས་དང༌། མདོ་སྡེ་རྒྱན་ལས། འདི་ན་དང་པོ་ཐོས་ལ་བརྟེན་ནས་ཚུལ་
བཞིན་ཡིད་ལ་བྱེད་པ་འབྱུང་། །ཚུལ་བཞིན་ཡིད་ལ་བྱེད་པ་ལས་ཀྱང་
ཡང་དག་དོན་ཡིད་ཡེ་ཤེས་འབྱུང༌། །ཞེས་སོགས་གསུངས་པ་ལྟར་རོ།
། སྨྲས་པ། རྨད་བྱུང་ལུང་རིགས་སྒྲ་སྙན་བསྒྲོགས་པའི་ཚལ། །
དཔལ་ལྡན་མི་འགྱུཪ་བཀྲ་ཤིས་ཆོས་སྡིངས་སུ། །རྒྱན་དྲུག་མཆོག་
གཉིས་ལྟ་བུའི་མཁས་མང་གིས། །ཐུབ་བསྟན་མི་ནུབ་རྒྱལ་མཚན་
འཛིན་པར་ཤོག། ཅེས་བྱང་ཕྱོགས་འཛིན་མའི་རྒྱན་གཅིག་དྷཱིཿ ཚ་བཀྲ་
146

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཤིས་ཆོས་སྡིངས་ཀྱི་བསྒྲིགས་ཡིག་ཐར་བའི་ལམ་གྱི་འཇུག་ངོགས་ཞེས་
བྱ་བ་འདི་ནི། ཆོས་སྡེ་ཆེན་པོའི་མཁན་པོ་ཁྲི་རིན་པོ་ཆེ ༧རྗེ་བློ་
བཟང་གྲགས་པ་རྒྱ་མཚོ་དཔལ་བཟང་པོ་དང་། དབུ་ཆོས་གཉིས་དང་།
ཚོགས་འདུ་རྒན་པ་ལས་སྣེ་མོ་རྣམས་གཙོ་བྱས་པའི་དགེ་འདུན་འདུས་
པ་རྒྱ་མཚོ་ནས་ནན་ཏན་ཆེན་པོའི་ཡང་ཡང་བསྐུལ་བ་ལ་བརྟེན་ནས།
དགེ་སློང་ཡེ་ཤེས་རྒྱ་མཚོ་ཞེས་བྱ་བས་བྲིས་པ་དགེ་ལེགས་སུ་གྱུར་་
ཅིག། ། ། མངྒ་ལཾ། །
147

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
༄༅། །གཞུང་བཀའ་པོད་ཆེན་མོ་ལྔའི་འཕྲོས་དང་
ས་བཅད་པདྨ་དཀར་པོའི་ཆུན་པོ་
ཞེས་བྱ་བ་བཞུགས་སོ། །
དེ་ལ་འདིར་བཀའ་པོད་ལྔའི་གཞུང་གི་འཕྲོས་ས་བཅད་དང་
བཅས་པ་འགོད་པ་ལ། དང་པོ་འདུལ་པའི་འཕྲོས་དང་ས་བཅད་ནི།
འདུལ་བ་མདོ་རྩ་བ་ལས། རྒྱ་གར་སྐད་དུ། བི་ན་ཡ་སུ་ཏྲ། བོད་སྐད་དུ།
འདུལ་བའི་མདོ།བམ་པོ་དང་པོ། ཐམས་ཅད་མཁྱེན་པ་ལ་ཕྱག་འཚལ་
ལོ། །ངེས་པར་འབྱུང་བའི་ཚུལ་ཁྲིམས་ཀྱི་དབང་དུ་བྱས་ཏེ། ཞེས་པ་
ནས།ཞུ་ཆེན་གྱི་ལོ་ཙཱ་པ་བནྡེ་ཀླུའི་རྒྱལ་མཚན་གྱིས་བསྒྱུར་ཅིང་ཞུས་ཏེ་
གཏན་ལ་ཕབ་པའོ། །ཞེས་པའི་བར་གྱི་གཞུང་འདི་གང་ལས་འཕྲོས་
ན། ལུང་གཞིའི་བར་སྡོམ་ལས། རབ་བྱུང་གསོ་སྦྱོང་གཞི་དང་ནི།
དགག་དབྱེ་དབྱར་དང་ཀོ་ལྤགས་དང༌། །སྨན་དང་གོས་དང་སྲ་རྐྱང་
དང་། །ཀོ་མ་ཤམྦི་དང་ལས་ཀྱི་གཞི། །དམར་སེར་ཅན་དང་གང་
ཟག་དང་། །སྤོ་དང་གསོ་སྦྱོང་བཞག་པ་དང༌། །གནས་མལ་དང་ནི་
རྩོད་པ་སྟེ། །དགེ་འདུན་དབྱེན་རྣམས་བསྡུ་བའོ། །ཞེས་པའི་གཞུང་
འདི་ལས་འཕྲོས་པར་ཐལ། འཕྲོས་ཚུལ་གཞུང་འདིའི་སྐབས་སུ་ལུང་
ལས་ཐོར་བུ་ཐོར་བུར་གསུངས་པའི་གཞི་བཅུ་བདུན་མིང་གི་སྒོ་ནས་
མདོར་བསྟན་པ་ལ། འོ་ན་གཞི་བཅུ་བདུན་པོ་དེ་དག་གི་གོ་རིམ་་་
འཁྲུགས་པ་སྡེབས་ནས། སྡོམ་པ་མ་ཐོབ་པ་ཐོབ་པར་བྱེད་པའི་ཐབས།
148

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
ཐོབ་པ་མི་ཉམས་པར་བསྲུང་བའི་ཐབས། ཉམས་ན་ཕྱིར་བཅོས་པའི་
ཐབས་གསུམ་དུ་བསྡུས་ནས་རྒྱས་པར་འཆད་ཚུལ་ཇི་ལྟ་བུ་ཡིན་ཞེ་ན།
དེའི་ལན་མཁས་མཆོག་ཡོན་ཏན་འོད་ཀྱིས་འདུལ་བ་མདོ་རྩ་བ་འདིར་
འཆད་པ་ལ་དྲངས་མ་ཐག་པའི་གཞུང་འདི་བྱུང་བ་ཡིན་པའི་ཕྱིར། དེ་
ལྟར་འཕྲོས་པ་ཡིན་ན་འཕྲོས་ཚུལ་ཅན་གྱི་གཞུང་འདི་ཉིད་གཞིར་
བཞག་ཏེ་ཅུང་ཟད་འགོད་པའི་དབང་དུ་བྱས་ན། དེ་ཡང་འཇིག་རྟེན་
ཐམས་ཅད་ཀྱི་མ་འདྲིས་པའི་མཛའ་བཤེས་ཆེན་པོ་སྟོན་པ་ཡང་དག་
པར་རྫོགས་པའི་སངས་རྒྱས་ཀྱིས་དང་པོར་བྱང་ཆུབ་མཆོག་ཏུ་ཐུགས་
བསྐྱེད།བར་དུ་བསྐལ་བ་གྲངས་མེད་གསུམ་དུ་ཚོགས་བསགས།མཐར་
མངོན་པར་རྫོགས་པར་སངས་རྒྱས་ཏེ།གདུལ་བྱ་ཉོན་མོངས་ལ་སྤྱོད་པ་
བརྒྱད་ཁྲི་བཞི་སྟོང་འདུལ་བའི་ཆེད་དུ་ཆོས་ཕུང་བརྒྱད་ཁྲི་བཞི་སྟོང་
གསུངས་པ་ཐམས་ཅད་ཚུར་བསྡུས་ན་འཁོར་ལོ་བར་མཐའ་གསུམ་དུ་
འདུ་ལ། དེ་ལྟ་བུའི་འཁོར་ལོ་དང་པོའི་སྤྱོད་པའི་ཆ་སོ་སོར་གཙོ་བོར་
འགྲེལ་བའི་བསྟན་བཅོས་ཆེན་པོ་འདུལ་བ་མདོ་རྩ་བ་དེ་ཉིད་འཆད་
པ་ལ།མཚན་གྱི་དོན།འགྱུར་གྱི་ཕྱག གཞུང་གི་དོན།མཇུག་གི་དོན་
བཞི། དང་པོ་དེ་ཉིད་འཆད་པར་བྱེད་པ་ལ། རྒྱ་གར་སྐད་དུ། བི་ན་ཡ་
སུ་ཏྲ།བོད་སྐད་དུ།འདུལ་བའི་མདོ།ཞེས་པའི་གཞུང་འདི་བྱུང་།གཉིས་
པ་ཞར་བྱུང་བམ་གྲངས་དང་།འགྱུར་ཕྱག་དངོས་གཉིས་ཡོད་པ་སྡོམས་
ཏེ་འཆད་པ་ལ། བམ་པོ་དང་པོ། ཐམས་ཅད་མཁྱེན་པ་ལ་ཕྱག་འཚལ་
ལོ། །ཞེས་པའི་གཞུང་འདི་བྱུང༌། གསུམ་པ་གཞུང་གི་དོན་ལ། བསྟན་
བཅོས་ལ་འཇུག་པའི་ཡན་ལག་དགོས་འབྲེལ་དང་།གཞུང་དོན་དངོས་
གཉིས། དང་པོ་དེ་ཉིད་འཆད་པར་བྱེད་པ་ལ། ངེས་པར་འབྱུང་བའི་
ཚུལ་ཁྲིམས་གྱི་དབང་དུ་བྱས་ཏེ་ཞེས་པའི་གཞུང་འདི་བྱུང་། གཉིས་པ་
149

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གཞུང་དོན་དངོས་ལ། སློབ་པ་པོ་རྟེན་གྱི་གང་ཟག་དང་། དེས་བསླབ་
པར་བྱ་བ་བསྟན་པ་གཉིས།དང་པོ་ལ་ལུང་གཞི་དང་།ཕྲན་ཚེགས་དང་།
ཞུ་བའི་སྐབས་ནས་འབྱུང་བ་གསུམ།དང་པོ་ལ།སྔོན་ཆོག་དང་།ད་ལྟར་
གྱི་ཆོ་ག་གཉིས། དང་པོ་དེ་ཉིད་འཆད་པར་བྱེད་པ་ལ། དགེ་འདུན་
ཐམས་ཅད་འདུས་པ་ན་ཆ་ལུགས་འདི་བཞིན་བྱས་ལ། ཞེས་པ་ནས།
གྱུར་པ་ལྟ་བུ་ནི་སྔོན་གྱི་ཆོ་གའོ་ཞེས་པའི་བར་གྱི་གཞུང་འདི་བྱུང་།
གཉིས་པ་དྭ་ལྟར་གྱི་ཆོ་ག་ལ། སྡོམ་པ་མ་ཐོབ་པ་ཐོབ་པར་བྱེད་པའི་
ཐབས་དང༌། ཐོབ་པ་མི་ཉམས་པར་བསྲུང་བའི་ཐབས་དང་། འགལ་
རྐྱེན་བར་ཆད་ཀྱི་མཚན་ཉིད་དང་གསུམ། དང་པོ་ལ་ཚིགས་སྔ་མ་དགེ་
ཚུལ་གྱི་སྡོམ་པ་ཐོབ་པར་བྱེད་པའི་ཐབས་དང་། ཚིག་ཕྱི་མ་བསྙེན་
རྫོགས་ཀྱི་སྡོམ་པ་ཐོབ་པར་བྱེད་པའི་ཐབས་གཉིས།དང་པོ་ལ།སྦྱོར་བ་
དང་དངོས་གཞིའི་ཆོ་ག་གཉིས་ཡོད་པ་སྡོམ་ཏེ་འཆད་པ་ལ། རབ་ཏུ་
བྱུང་བ་དང་བསྙེན་པར་རྫོགས་པ་དེའི་ཕྱིར། ཞེས་པ་ནས། དགེ་ཚུལ་
ཉིད་དུ་ཉེ་བར་བསྒྲུབ་པའི་ཆོ་གའོ་ཞེས་པའི་བར་གྱི་གཞུང་འདི་བྱུང་།
གཉིས་པ་བསྙེན་རྫོགས་ཀྱི་ཆོ་ག་ལ། སྦྱོར་དངོས་མཇུག་གསུམ་ཡོད་པ་
སྡོམ་ཏེ་འཆད་པ་ལ། དགེ་འདུན་ལས་བསྙེན་པར་རྫོགས་པར་བྱའོ། །
ཞེས་པ་ནས། བསྙེན་པར་རྫོགས་པའི་ཆོ་གའོ་ཞེས་པའི་བར་གྱི་གཞུང་
འདི་བྱུང་། གཉིས་པ་ཐོབ་པ་མི་ཉམས་པར་བསྲུང་བའི་ཐབས་ལ།
གནས་དང་གནས་བའི་ཚུལ་ཁྲིམས་དང་། གནས་དང་གནས་པའི་
མཚན་ཉིད་གཉིས་ཡོད་པ་སྡོམ་ཏེ་འཆད་པ་ལ། གནས་པས་གནས་ལ་
མ་ཞུ་བར་མི་བྱའོ། །ཞེས་པ་ནས། གནས་ཀྱི་སྐབས་སོ། །ཞེས་པའི་
བར་གྱི་གཞུང་འདི་བྱུང་། གསུམ་པ་འགལ་རྐྱེན་བར་ཆད་ཀྱི་མཚན་
ཉིད་ལ། བསམ་པ་དང་ལུས་རྟེན་རུང་བ་མ་ཐོབ་པས་སྐྱེ་བ་ལ་བར་དུ་
150

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
གཅོད་པ་དང་། གཞན་གྱི་དབང་དུ་གྱུར་པ་དང་། ལུས་ཐོབ་པ་ལས་
ཉམས་པ་དང་། རྣམ་པར་སྨིན་པ་དང་ལས་ཀྱི་སྒྲིབ་པས་མ་སྐྱེས་བར་
བསྟན་པ་དང་། སྐྱེ་ཡང་རབ་ཏུ་བྱུང་བར་མི་འོས་པའི་བར་ཆད་དང་
བཞི་ཡོད་པ་སྡོམ་ཏེ་འཆད་པ་ལ། རབ་ཏུ་བྱུང་བའི་ཕྱིར་ཉེ་བར་འོངས་
པ་ལ་མུ་སྟེགས་ཅན་མ་ཡིན་ཞེས་དྲི་བར་བྱ་ཞིང་། ཞེས་པ་ནས། རབ་ཏུ་
བྱུང་བའི་གཞི་རྫོགས་སོ་ཞེས་པའི་བར་གྱི་གཞུང་འདི་བྱུང་། གཉིས་པ་
ཕྲན་ཚེགས་ཀྱི་སྐབས་ནས་འབྱུང་བ་ལ།ཐུན་མོང་བའི་སྤྲོས་དང་།བུད་
མེད་ཀྱི་ཆོ་གའི་ཁྱད་པར་གཉིས་ཡོད་པ་སྡོམ་ཏེ་འཆད་པ་ལ། བཀོལ་བ་
རྒྱལ་བོས་བཀྲབས་པའོ། །ཞེས་པ་ནས། རབ་ཏུ་བྱུང་བའི་གཞི་ཕྲན་
ཚེགས་ལ་སོགས་པའི་སྐབས་སོ་ཞེས་པའི་བར་གྱི་གཞུང་འདི་བྱུང་།
གསུམ་པ་ཞུ་བའི་སྐབས་ནས་འབྱུང་བ་ལ།སྡོམ་པ་སྐྱེ་བ་དང་མི་སྐྱེ་བའི་
བར་ཆད་དང་སྐྱེ་ལ་ཉེས་བྱས་ཀྱི་བར་ཆད་དང་། བར་ཆད་ཀྱི་མཚོན་
དོན་དང་། བར་ཆད་ཀྱི་མཚན་ཉིད་དང་། སྐྱེ་མི་སྐྱེ་དོགས་པ་གཅོད་པ་
ལྔ་ཡོད་པ་སྡོམ་སྟེ་འཆད་པ་ལ། མི་མ་ཡིན་པའི་འགྲོ་བ་བོ་དང་བྱང་གི་
སྒྲ་མི་སྙན་པ་གཉིས་ནི། སྡོམ་པའི་ཞིང་ཉིད་མ་ཡིན་ནོ། །ཞེས་པ་ནས།
རབ་ཏུ་བྱུང་བ་ཕལ་ཆེ་བའི་སྐབས་སོ་ཞེས་པའི་བར་གྱི་གཞུང་འདི་
བྱུང་། གཉིས་པ་དེས་བསླབ་པར་བྱ་བའི་མཚན་ཉིད་ལ། སྤངས་པའི་
བསླབ་བྱ་དང་།ཉམས་སུ་བླངས་པའི་བསླབ་བྱ་གཉིས།དང་པོ་ལ་སྡེ་ལྔ་
སོ་སོའི་མཚན་ཉིད་དང་། ཞུ་བ་སྤྱིར་བསྟན་པ་གཉིས། དང་པོ་ལ་ཐུན་
མོང་བ་བསླབ་པ་འབུལ་བའི་ཆོ་ག་དང་།དགེ་སློང་གི་སྡེ་ལྔ་སྤྱིར་བཤད་
པ་དང་།དགེ་སློང་མའི་སྡེ་ལྔ་བྱེ་བྲག་ཏུ་བཤད་པ་གསུམ་ཡོད་པ་སྡོམ་སྟེ་
འཆད་པ་ལ། རང་བཞིན་ཉམས་པས་བྱས་པ་ཉིད་ནི་ཕུལ་བ་ཉིད་མ་
ཡིན་ནོ། །ཞེས་པ་ནས། དགེ་སློང་མའི་རྣམ་པར་འབྱེད་པ་རྫོགས་སོ་
― 151

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཞེས་པའི་བར་གྱི་གཞུང་འདི་བྱུང་། གཉིས་པ་སྤྱིར་བསྟན་པ་ལ། ཐུན་
མོང་གི་ཡན་ལག་སྤྱིར་བཤད་པ་དང་། ཡན་ལག་གི་བྱེ་བྲག་གིས་ལྟུང་
བའི་བྱེ་བྲག་ཏུ་འགྱུར་བ་སྤྱིར་བཤད་པ་དང་། ཚན་ཚན་གྱི་ཡན་ལག་
སྤྱིར་བཤད་པ་དང་གསུམ་ཡོད་པ་སྡོམ་སྟེ་འཆད་པ་ལ། ཉམས་པ་དང་
མ་ཆགས་པ་གཉིས་ལྟུང་བ་ལ་སྦྱོར་ན་ཉེས་བྱས་སོ། །ཞེས་པ་ནས།སྤྱིར་
བསྟན་པ་རྣམས་རྫོགས་སོ།།།ཞེས་པའི་བར་གྱི་གཞུང་འདི་བྱུང་།
གཉིས་པ་ཉམས་སུ་བླངས་པར་བྱ་བའི་བསླབ་བྱ་ལ། བསླབ་པ་ཡོངས་
སུ་སྦྱང་བའི་གཞི་དང་། བདེ་བར་གནས་བའི་རྐྱེན་བསྟེན་པའི་གཞི་
དང་། བྱ་བའི་ཐབས་ལས་ཀྱི་གཞི་དང་། གསོ་བ་ཕྱིར་བཅོས་པའི་གཞི་
དང་།དེ་ཐམས་ཅད་ཀྱི་རྟེན་གནས་མལ་གྱི་གཞི་དང་ལྔ།དང་པོ་ལ།གསོ་
སྦྱོང་དང་།དབྱར་དང་།དགག་དབྱེའི་གཞི་གསུམ་ཡོད་པའི་དང་པོ་དེ་
ཉིད་འཆད་པར་བྱེད་པ་ལ། སྤྱོད་ཡུལ་དུ་ཞུགས་པས་རྣལ་འབྱོར་སྒོམ་
པར་མི་བྱའོ། །ཞེས་པ་ནས། གསོ་སྦྱོང་གི་གཞི་རྫོགས་སོ། །ཞེས་པའི་
བར་གྱི་གཞུང་འདི་བྱུང་། གཉིས་པ་དེ་ཉིད་འཆད་པར་བྱེད་པ་ལ་
དབྱར་གནས་པར་ཁས་བླངས་པར་བྱའོ། །ཟླ་བ་གསུམ་དུའོ། །ཞེས་
པ་ནས།དབྱར་གྱི་གཞི་རྫོགས་སོ། །ཞེས་པའི་བར་གྱི་གཞུང་འདི་བྱུང་།
གསུམ་པ་དེ་ཉིད་འཆད་པར་བྱེད་པ་ལ།མི་སྨྲ་བའི་ཡི་དམ་བཅའ་བར་
མི་བྱའོ། །ཞེས་པ་ནས།དགག་དབྱེ་གཞི་རྫོགས་སོ། །ཞེས་བའི་བར་གྱི་
གཞུང་འདི་བྱུང་།གཉིས་པ་བདེ་བར་གནས་པའི་རྐྱེན་བསྟེན་པའི་གཞི་
ལ། གོས་བསྟེན་པ་དང་། སྨན་བསྟེན་པ་དང་གཉིས། དང་པོ་ལ། བག་
ཡངས་དང་འབྲེལ་བ་སྲ་བརྐྱངས་དང་། འཚོ་བའི་ཡོ་བྱད་དང་འབྲེལ་
བ་གོས་ཀྱི་དང་། དམིགས་དང་འབྲེལ་བ་ཀོ་ལྤགས་ཀྱི་གཞི་གསུམ་ཡོད་
པའི་དང་པོ་དེ་ཉིད་འཆད་པར་བྱེད་པ་ལ། སྲ་བརྐྱང་བཏིང་བར་
152

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
བྱའོ། །ཞེས་པ་ནས། སྲ་བརྐྱང་གི་གཞི་རྫོགས་སོ། །འདུལ་བའི་མདོ་
བམ་པོ་བདུན་པ་ཞེས་པའི་བར་གྱི་འདི་བྱུང་། གཉིས་པ་དེ་ཉིད་འཆད་
པར་བྱེད་པ་ལ།མཚོན་གྱིས་མ་དྲས་པའི་གོས་སྤྱད་པར་མི་བྱའོ། །ཞེས་
པ་ནས། གོས་ཀྱི་གཞི་རྫོགས་སོ། །ཞེས་པའི་བར་གྱི་གཞུང་འདི་བྱུང་།
གསུམ་པ་དེ་ཉིད་འཆད་པར་བྱེད་པ་ལ། ཡུལ་དབུས་ཀྱི་མཚམས་སོ། །
ཞེས་པ་ནས།ཀོ་ལྤགས་ཀྱི་གཞི་རྫོགས་སོ། །ཞེས་པའི་བར་གྱི་གཞུང་
འདི་བྱུང་། གཉིས་པ་སྨན་གྱི་གཞི། དེ་ཉིད་འཆད་པར་བྱེད་པ་ལ། སྨན་
བསྟེན་པར་བྱའོ། །དེ་ནི་རྣམ་པ་བཞིའོ། །ཞེས་པ་ནས། སྨན་གྱི་གཞི་
རྫོགས་སོ་ཞེས་པའི་བར་གྱི་གཞུང་འདི་བྱུང་། གསུམ་པ་བྱ་བའི་ཐབས་
ལས་ཀྱི་གཞི་དེ་ཉིད་འཆད་པར་བྱེད་པ་ལ་ཆོ་ག་ལས་འདས་ན་ལས་མི་
འཆགས་སོ། །ཞེས་པ་ནས།ལས་ཀྱི་གཞི་རྫོགས་སོ། །ཞེས་པའི་བར་གྱི་
གཞུང་འདི་བྱུང་། བཞི་བ་གསོ་བ་ཕྱིར་བཅོས་པའི་གཞི་ལ་ལྟུང་བ་ཕྱིར་
བཅོས་དང་།རྩོད་པ་ཕྱིར་བཅོས་པ་གཉིས།དང་པོ་ལ་རང་སྟོབས་ཀྱིས་
ཕྱིར་བཅོས་པ་དང་། གཞན་སྟོབས་ཀྱིས་ཕྱིར་བཅོས་པ་གཉིས། དང་བོ་
ལ་ཕྱིར་བཅོས་པའི་གཞི་དང་། དུས་དང་དུས་མ་ཡིན་པར་བསྡུས་པ་
འབྱུང་བའི་གཞི་དང་། ས་གཞན་ན་གནས་པའི་སྤྱོད་པའི་གཞི་དང་
གསུམ་ཡོད་པ་དང་པོ་དེ་ཉིད་འཆད་པར་བྱེད་པ་ལ།གཞི་མ་ཞི་བར་
ཤེས་ན་གླེང་བ་བོས་སོ་སོར་ཤེས་པར་བྱས་ཤིང་། ཞེས་པ་ནས། ཕྱིར་
བཅོས་པའི་གཞི་རྫོགས་སོ་ཞེས་པའི་བར་གྱི་གཞུང་འདི་བྱུང་། གཉིས་
པ་དེ་ཉིད་འཆད་པར་བྱེད་པ་ལ་འདི་ལ་དགེ་འདུན་ལྷག་མ་མི་ཤེས་པ་
ཉིད་དང་། ཞེས་པ་ནས། དུས་དང་དུས་མ་ཡིན་པར་བསྡུས་པ་འབྱུང་
བའི་གཞི་རྫོགས་སོ། །ཞེས་པའི་བར་གྱི་གཞུང་འདི་བྱུང་།གསུམ་པ་དེ་
ཉིད་འཆད་པར་བྱེད་པ་ལ།སྤོ་བ་དང་མགུ་བར་བྱ་བ་སྤྱོད་པ་དག་གིས་
153

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དགེ་སློང་རང་བཞིན་དུ་གནས་པ་ལས་མངོན་པར་སྨྲ་བ་དང་། ཞེས་པ་
ནས། ས་གཞན་ན་གནས་པའི་སྤྱོད་པའི་གཞི་རྫོགས་སོ་ཞེས་པའི་བར་
གྱི་གཞུང་འདི་བྱུང་། གཉིས་པ་གཞན་སྟོབས་ཀྱིས་ཕྱིར་བཅོས་པ་དེ་
ཉིད་འཆད་པར་བྱེད་པ་ལ།མ་གྲགས་པ་ནི་གཞི་ཉིད་མ་ཡིན་ནོ། །ཞེས་
པ་ནས།ཡོངས་སུ་སྦྱོང་བའི་གཞི་རྫོགས་སོ། །ཞེས་པའི་བར་གྱི་གཞུང་
འདི་བྱུང་།གཉིས་པ་རྩོད་པ་ཕྱིར་བཅོས་ལ།ལས་དང་འབྲེལ་བའི་རྩོད་
པ་ཞི་བར་བྱ་བ་དང་།འཁོར་ལོའི་རྩོད་པ་ངོས་བཟུང་བ་དང་།དེ་ལས་
གཞན་པའི་རྩོད་པ་ཞི་བར་བྱ་བ་དང་གསུམ་ཡོད་པའི་དང་པོ་དེ་ཉིད་
འཆད་པར་བྱེད་པ་ལ། དགེ་འདུན་ཐ་དད་པ་ཉིད་དུ་ནུས་པ་ལ་མི་
འདོད་པར་གླེང་བ་དང་།ཞེས་པ་ནས།ལས་བྱེད་པའི་གཞི་རྫོགས་སོ། །
ཞེས་པའི་བར་གྱི་གཞུང་འདི་བྱུང༌། གཉིས་པ་དེ་ཉིད་འཆད་པར་བྱེད་
པ་ལ དགེ་འདུན་གྱི་དབྱེན་ནི་ཆོས་ལས་ཐ་དད་པའི་དངོས་པོར་
གསོལ་བས་སམ་དོན་དེས་ཚུལ་ཤིང་ལེན་དུ་འཇུག་པས་སོ། །ཞེས་པ་
ནས།འཁོར་ལོ་བྱེ་བའི་གཞིའོ། །འདུལ་བའི་མདོ་བམ་པོ་དགུ་བ་སྟེ་ཐ་
མའོ། །ཞེས་པའི་བར་གྱི་གཞུང་འདི་བྱུང་། གསུམ་པ་དེ་ཉིད་འཆད་
པར་བྱེད་པ་ལ།འཁྲུག་ལོང་གི་རྒྱུ་བཞིའོ། །ཞེས་པ་ནས།རྩོད་པའི་གཞི་
རྫོགས་སོ། །ཞེས་པའི་བར་གྱི་གཞུང་འདི་བྱུང་།ལྔ་བ་དེ་ཐམས་ཅད་ཀྱི་
རྟེན་གནས་མལ་གྱི་གཞི་དེ་ཉིད་འཆད་པར་བྱེད་པ་ལ། སོ་སོར་ཐར་
བའི་སྡོམ་པས་མཆོག་ལ་རབ་ཏུ་བྱུང་བས་ཕྱག་བྱའོ། །ཞེས་པ་ནས།
གནས་མལ་གྱི་གཞི་རྫོགས་སོ། །འདུལ་བའི་མདོ་རྫོགས་སོ། །ཞེས་
པའི་བར་གྱི་གཞུང་འདི་བྱུང་།བཞི་བ་མཇུག་གི་དོན་ལ།གུས་པ་བསྐྱེད་
པའི་ཕྱིར་ཆེ་བ་བརྗོད་པ་དང་། ཁུངས་བཙུན་པའི་ཕྱིར་གང་ལ་རྟེན་ཏེ་
བྱས་པ་དང་། བྱས་པ་ཤེས་པའི་ཕྱིར་བསྒྱུར་ཚུལ་དང་། གཞུང་ཚད་
154

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
རྟོགས་པའི་ཕྱིར་ཤོ་ལོ་ཀ་དང་བམ་གྲངས་བརྗོད་པ་དང་བཞི་ཡོད་པ་
སྡོམ་སྟེ་འཆད་པ་ལ། འདུལ་བའི་མདོ་ཞེས་བྱ་བ་ངེས་པར་འབྱུང་བའི་
ཚུལ་ཁྲིམས་ཀྱི་དབང་དུ་བྱས་པ། འདུལ་བ་རྒྱ་མཚོའི་སྙིང་བོ་མདོར་
བསྡུས་པ། ཞེས་པ་ནས། ཞུ་ཆེན་གྱི་ལོ་ཙཱ་པ་བརྗེ་ཀླུའི་རྒྱལ་མཚན་གྱིས་
བསྒྱུར་ཅིང་གཏན་ལ་ཕབ་པའོ། །འདི་ལ་ཤོ་ལོ་ཀ་ཉིས་སྟོང་བདུན་་
བརྒྱ་ཡོད།བམ་པོ་ནི་དགུ་བྱས་སོ། །ཞེས་པའི་བར་གྱི་གཞུང་འདི་བྱུང་
བ་ཡིན་ཞེས་ཁས་ལེན་པར་ཐལ། དེ་ལྟར་ཁས་ལེན་དགོས་པའི་ཕྱིར།
འདུལ་འཛིན་ཆེན་པོ་དགེ་འདུན་པའི་གསུངས། །འདུལ་ཊིཀ་རིན་ཆེན་འཕྲེང་
བའི་དགོངས་པ་བཞིན། །འདུལ་བའི་ས་བཅད་མདོར་བསྡུས་འདི་བྱས་པས། །
འདུལ་བ་འཛིན་པའི་མཆོག་ཏུ་བདག་གྱུར་ཅིག། ། ། གཉིས་པ་མཛོད་ཀྱི་
འཕྲོས་དང་ས་བཅད་ནི། མངོན་པ་མཛོད་ལས། རྒྱ་གར་སྐད་དུ། ཨ་བྷི་རྨཱ་
ཀཱོ་ཥཱ་ཀ་རི་ཀཱ།བོད་སྐད་དུ།ཆོས་མངོན་པ་མཛོད་ཀྱི་ཚིག་ལེའུར་བྱས་པ།
འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །གང་ཞིག་ཀུན་
ལ་མུན་པ་གཏན་བཅོམ་ཞིང་། །ཞེས་པ་ནས། ཞུ་ཆེན་གྱི་ལོ་ཙཱ་བ་བརྙེ་
དཔལ་བརྩེགས་ཀྱི་བསྒྱུར་ཅིང་ཞུས་ཏེ་གཏན་ལ་ཕབ་པའོ། །ཞེས་
པའི་བར་གྱི་གཞུང་འདི་གང་ལས་འཕྲོས་ན་བདེན་བཞིའི་ཆོས་འཁོར་
གྱི་མདོ་ལས། འདི་ནི་སྡུག་བསྔལ་འཕགས་པའི་བདེན་པའོ། །ཞེས་པ་
ནས། ལམ་འཕགས་པའི་བདེན་པའོ། །ཞེས་པའི་གཞུང་འདི་ལས་
འཕྲོས་པར་ཐལ། འཕྲོས་ཚུལ་གཞུང་འདིའི་སྐབས་སུ་ཐར་འདོད་་
རྣམས་བདེན་པ་བཞི་ལ་བླང་དོར་གྱི་སྒོ་ནས་འཇུག་ཚུལ་གསུངས་པ་
ལ། འོ་ན་བླང་དོར་བྱ་བའི་གནས་བདེན་པ་བཞི་སོགས་ཆོས་ཐམས་
ཅད་ཤེས་བྱ་གཞིར་ལྔར་བསྡུས་ནས་རང་སྤྱིའི་མཚན་ཉིད་ཀྱི་སྒོ་ནས་
རྒྱས་པར་འཆད་ཚུལ་ཇི་ལྟ་བུ་ཞེ་ན། དེའི་ལན་སློབ་དཔོན་དབྱིག་གི་
155

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གཉེན་པོས་མངོན་པ་མཛོད་འདིར་འཆད་པ་ལ་དྲངས་མ་ཐག་པའི་
གཞུང་འདི་བྱུང་བ་ཡིན་པའི་ཕྱིར། དེ་ལྟར་འཕྲོས་པ་ཡིན་ན་འཕྲོས་
ཚུལ་ཅན་གྱི་གཞུང་འདི་ཉིད་གཞིར་བཞག་ཏེ་འཁོར་ལོ་དང་པོའི་ལྟ་
བའི་ཆ་གཙོ་བོར་འགྲེལ་བའི་བསྟན་བཅོས་ཆེན་པོ་མངོན་པ་མཛོད་དེ་
ཉིད་འཆད་པ་ལ། མཚན་གྱི་དོན། འགྱུར་གྱི་ཕྱག གཞུང་གི་དོན།
མཇུག་གི་དོན་དང་བཞི།དང་པོ་དེ་ཉིད་འཆད་པར་བྱེད་པ་ལ།རྒྱ་གར་
སྐད་དུ། ཨ་བྷི་དྷ་རྨཱ་ཀོ་ཥཱ་ཀ་རི་ཀཱ། བོད་སྐད་དུ། ཆོས་མངོན་པ་མཛོད་
ཀྱི་ཚིག་ལེའུར་བྱས་པ་ཞེས་པའི་གཞུང་འདི་བྱུང༌། གཉིས་པ་དེ་ཉིད་
འཆད་པར་བྱེད་པ་ལ།འཇམ་དཔལ་གཞོན་ནུར་གྱུར་པ་ལ་ཕྱག་འཚལ་
ལོ། །ཞེས་པའི་གཞུང་འདི་བྱུང་། གསུམ་པ་གཞུང་དོན་ལ་བསྟན་
བཅོས་རྩོམ་པ་ལ་འཇུག་པའི་ཡན་ལག་དང་། རྩོམ་པའི་བསྟན་བཅོས་
ཀྱི་ལུས་དངོས་དང་།རྩོམ་པ་མཐར་ཕྱིན་པའི་ཚུལ་དང་གསུམ།དང་བོ་
ལ་མཆོད་པར་བརྗོད་པ་དང་། རྩོམ་པར་དམ་བཅའ་དང་། མངོན་པ་
མཛོད་ཀྱི་མཚན་དོན་དང་། མངོན་པ་རྩོམ་པའི་དགོས་པ་དང་བཞི།
དང་བོ་དང་གཉིས་པ་གཉིས་སྡོམ་ཏེ་འཆད་པ་ལ། གང་ཞིག་ཀུན་ལ་
མུན་པ་གཏན་བཅོམ་ཞིང་། །འཁོར་བའི་འདམ་ལས་འགྲོ་བ་དྲངས་
མཛད་པ། །དོན་བཞིན་སྟོན་པ་དེ་ལ་ཕྱག་འཚལ་ནས། །ཆོས་མངོན་
མཛོད་ཀྱི་བསྟན་བཅོས་རབ་བཤད་བྱ། །ཞེས་བའི་གཞུང་འདི་བྱུང་།
གསུམ་པ་ལ།མངོན་པའི་མཚན་དོན་དང་།མཛོད་ཀྱི་མཚན་དོན་གཉིས་
ཡོད་པ་སྡོམ་སྟེ་འཆད་པ་ལ། ཆོས་མངོན་ཤེས་རབ་དྲི་མེད་རྗེས་འབྲང་
བཅས། །དེ་ཐོབ་བྱ་ཕྱིར་གང་དང་བསྟན་བཅོས་གང་། །འདིར་དེ་
དོན་དུ་ཡང་དག་ཆུད་ཕྱིར་རམ། །འདི་ཡི་གནས་དེ་ཡིན་པས་ཆོས་
མངོན་མཛོད། །ཞེས་པའི་གཞུང་འདི་བྱུང་། བཞི་བ་དེ་ཉིད་འཆད་
156

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
པར་བྱེད་པ་ལ། ཆོས་རྣམས་རབ་ཏུ་རྣམ་འབྱེད་མེད་པར་ཉོན་མོངས་
རྣམས། །གང་ཕྱིར་ཉེ་བར་ཞི་བར་བྱ་བའི་ཐབས་མེད་ལ། །ཉོན་
མོངས་པས་ཀྱང་འཇིག་རྟེན་སྲིད་མཚོ་འདིར་འཁྱམས་ཏེ། །དེ་བས་
དེ་ཕྱིར་འདི་ནི་སྟོན་པས་གསུངས་སོ་ལོ། །ཞེས་བའི་བར་གྱི་གཞུང་
འདི་བྱུང་། གཉིས་པ་རྩོམ་པའི་བསྟན་བཅོས་ཀྱི་ལུས་དངོས་བཤད་པ་
ལ།ལུས་ཀྱི་ཚུལ་དུ་མདོར་བསྟན་པ་དང་།ཡན་ལག་གི་ཚུལ་དུ་རྒྱས་བར་
བཤད་པ་གཉིས། དང་པོ་ལ་ཟག་བཅས་ཟག་མེད་ཀྱི་སྒོ་ནས་མདོར་
བསྟན་པ་དང་། དེ་དག་གི་མཚན་ཉིད་སོགས་ཀྱི་སྒོ་ནས་རྒྱས་པར་
བཤད་པ་གཉིས། དང་པོ་དེ་ཉིད་འཆད་པར་བྱེད་པ་ལ། ཟག་བཅས་
ཟག་པ་མེད་ཆོས་རྣམས། །ཞེས་པའི་གཞུང་འདི་བྱུང༌། གཉིས་པ་དེ་
ཉིད་འཆད་པར་བྱེད་པ་ལ། ལམ་མ་གཏོགས་པའི་འདུས་བྱས་་་
རྣམས། །ཞེས་པ་ནས། འགོག་གཞན་སོ་སོར་བརྟགས་མིན་པས། །
ཞེས་པའི་བར་གྱི་གཞུང་འདི་བྱུང་། གཉིས་པ་ཡན་ལག་གི་ཚུལ་དུ་རྒྱས་
པར་བཤད་པ་ལ། གང་ལ་མཁས་པར་བྱ་བའི་གནས་ངོས་བཟུང་བ་
དང་། དེ་ལ་མཁས་པར་བྱས་པའི་ཡོན་ཏན་གཉིས། དང་པོ་ལ་མཁས་
བྱའི་གནས་དང་། དེ་ཉིད་ངེས་པར་བྱེད་པའི་ཚུལ་གཉིས། དང་པོ་ལ་
ཡུལ་ཕུང་ཁམས་སྐྱེ་མཆེད་ཀྱི་རྣམ་བཞག་དང་། ཡུལ་ཅན་གྱི་དབང་
བོའི་རབ་དབྱེ་བཤད་པ་གཉིས།དང་པོ་ལ་འདུས་བྱས་སྤྱིའི་མཚན་ཉིད་
དང་། ཆོས་གསུམ་གྱི་རྣམ་བཞག་དང་། ཁམས་ཀྱི་རྣམ་པའི་རབ་དབྱེ་
བཤད་པ་དང་གསུམ། དང་པོ་ལ་མཚན་ཉིད་དང་མིང་གི་རྣམ་གྲངས་
གཉིས་ཡོད་པ་སྡོམ་སྟེ་འཆད་པ་ལ། འདུས་བྱས་ཆོས་རྣམས་དེ་དག་
ཀྱང་། །ཞེས་པ་ནས། ལྟ་གནས་སྲིད་པའང་དེ་དག་ཡིན། །ཞེས་པའི་
བར་གྱི་གཞུང་འདི་བྱུང་།གཉིས་པ་ལ།ཆོས་གསུམ་སོ་སོའི་རང་བཞིན་
157

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དང་།ཆོས་གསུམ་གྱི་ཁྱད་ཆོས་དང་།ཆོས་གསུམ་གྱིས་གཞན་བསྡུ་ཚུལ་
དང་གསུམ་ཡོད་སྡོམ་ཏེ་འཆད་པ་ལ། གཟུགས་ནི་དབང་བོ་ལྔ་དང་
ནི། །ཞེས་པ་ནས།རྣམ་ཤེས་ཁམས་ཡིན་སྐྱེ་བའི་རྟེན། །ཞེས་པའི་བར་
གྱི་གཞུང་འདི་བྱུང་།གསུམ་པ་ཁམས་ཀྱི་རྣམ་པས་རབ་དབྱེ་ལ།མཚན་
ཉིད་དང་།སུམ་ཚན་དང་།བཅས་མ་བཅས་དང་།གྲུབ་པ་གཟུགས་དང་།
བྱུང་སོགས་དང་།ལྟ་སོགས་ཀྱི་སྒོ་ནས་དབྱེ་བ་དང་དྲུག་ཡོད་པ་སྡོམ་སྟེ་
འཆད་པ་ལ། བསྟན་ཡོད་འདི་ནི་གཟུགས་གཅིག་པུ། །ཞེས་པ་ནས།
བཅུ་གཉིས་ནང་གིར་བཤད་དབང་བོ། །ཆོས་མངོན་པའི་མཛོད་ཀྱི་
ཚིག་ལེའུར་བྱས་པ་ལས་ཁམས་བསྟན་པ་ཞེས་བྱ་བ་སྟེ་གནས་དང་
པོའོ། །ཞེས་པའི་བར་གྱི་གཞུང་འདི་བྱུང༌། གཉིས་པ་ཡུལ་ཅན་དབང་
པོའི་རབ་དབྱེ་ལ། དབང་པོ་ཉེར་གཉིས་ཀྱི་རང་བཞིན་དང་། འདུས་
བྱས་ཆོས་ཀྱི་སྐྱེ་ཚུལ་དང་། རྒྱུ་རྐྱེན་འབྲས་བུའི་བྱུང་ཚུལ་བཤད་པ་
གསུམ། དང་པོ་ལ་རྒྱུ་མཚན་དང་། གྲངས་ངེས་དང་། ངོ་བོ་དང་། རབ་
དབྱེ་བཞི་ཡོད་པ་སྡོམ་སྟེ་འཆད་པ་ལ། ལྔ་བོ་རྣམས་ནི་དོན་བཞི་ལ། །
ཞེས་པ་ནས།མཚན་གཅིག་དྲི་མེད་གཉིས་མ་གཏོགས་ཞེས་པའི་བར་གྱི་
གཞུང་འདི་བྱུང་།གཉིས་པ་ལ།གཟུགས་ཅན་གྱི་སྐྱེ་ཚུལ་དང་།གཟུགས་
ཅན་མ་ཡིན་པའི་སྐྱེ་ཚུལ་གཉིས་ཡོད་པ་སྡོམ་སྟེ་འཆད་པ་ལ།འདོད་ན་
དབང་བོ་མེད་པ་དང་། །ཞེས་པ་ནས། མི་ལྡན་པ་དག་རྒྱུ་མཐུན་པ། །
ཞེས་པའི་བར་གྱི་གཞུང་འདི་བྱུང་།གསུམ་པ་ལ།རྒྱུ་འབྲས་སྤྱིར་བསྟན་
པ་དང་། རྐྱེན་བྱེ་བྲག་ཏུ་བཤད་པ་གཉིས་ཡོད་པ་སྡོམ་སྟེ་འཆད་པ་ལ།
བྱེད་རྒྱུ་ལྷན་ཅིག་བྱུང་བ་དང་། །ཞེས་པ་ནས། སློབ་པ་ལ་བཞི་ལྷག་ལ་
དེ། །ཆོས་མངོན་པའི་མཛོད་ཀྱི་ཚིག་ལེའུར་བྱས་པ་ལས་དབང་བོ་
བསྟན་པ་ཞེས་བྱ་བ་སྟེ་གནས་གཉིས་པའོ། །ཞེས་པའི་བར་གྱི་གཞུང་
158

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
འདི་བྱུང་། གཉིས་པ་དེ་ཉིད་ངེས་པར་བྱེད་པའི་ཚུལ་ལ། ཤེས་བྱ་སྡུག་
བསྔལ་གྱི་བདེན་པ་དང་།སྤང་བྱ་ཀུན་འབྱུང་གི་བདེན་པ་དང་།ཐོབ་བྱ་
འགོག་ལམ་གྱི་བདེན་པ་གཏན་ལ་ཕབ་པ་དང་གསུམ། དང་པོ་ལ་ནང་
བཅུད་ཀྱི་འཇིག་རྟེན་དང་། ཕྱི་སྣོད་ཀྱི་འཇིག་རྟེན་བཤད་པ་གཉིས།
དང་བོ་ལ་སྤྱིར་དབྱེ་བ་དང་། རྟེན་འབྲེལ་བཤད་པ་དང་། སྐྱེ་བ་གནས་
པའི་ཐབས་དང་།གནས་པ་འཆི་འཕོ་བའི་སེམས་དང་།སེམས་ཅན་གྱི་
ཚོགས་གསུམ་དུ་བསྡུད་པ་དང་ལྔ་ཡོད་པ་སྡོམ་སྟེ་འཆད་པ་ལ། དམྱལ་
བ་ཡི་དྭགས་དུད་འགྲོ་དང་། །ཞེས་པ་ནས། ཡང་དག་ལོག་པ་ཉིད་དུ་
ངེས། །ཞེས་པའི་བར་གྱི་གཞུང་འདི་བྱུང་།གཉིས་པ་ལ།རྟེན་གྱི་དཀྱིལ་
འཁོར་གསུམ་བཤད་པ། རྟེན་པ་རི་མཚོ་གླིང་གསུམ་བཤད་པ། ཚ་གྲང་
དམྱལ་བའི་གནས་བཤད་པ། ཉི་ཟླའི་འཆར་ཚུལ་དང་ཚད་བཤད་
པ། ལྷ་རྣམས་ཀྱི་གནས་བཤད་པ། སྟོང་གསུམ་ངོས་བཟུང་བ། འགྲོ་བ་
རྣམས་ཀྱི་ལུས་དང་ཚེ་ཚད་བཤད་པ།ཚད་དེ་གཞལ་བའི་ཐབས་བཤད་
པ། སྣོད་བཅུད་ཀྱི་ཁྱད་ཆོས་བྱེ་བྲག་ཏུ་བཤད་པ་དང་དགུ་ཡོད་པ་སྡོམ་
ཏེ་འཆད་པ་ལ།དེ་ལ་སྣོད་ཀྱི་འཇིག་རྟེན་གྱི།ཞེས་པ་ནས།མཇུག་ཏུ་རླུང་
གིས་འཇིགས་པ་ཡིན། །ཆོས་མངོན་པའི་མཛོད་ཀྱི་ཚིག་ལེའུར་བྱས་
པ་ལས་འཇིག་རྟེན་བསྟན་པ་ཞེས་བྱ་བ་སྟེ། གནས་གསུམ་པའོ། །ཞེས་
བའི་བར་གྱི་གཞུང་འདི་བྱུང་། གཉིས་པ་སྤང་བྱ་ཀུན་འབྱུང་གི་བདེན་
པ་ལ། ལས་ཀྱི་ཀུན་འབྱུང་དང་། ཉོན་མོངས་པའི་ཀུན་འབྱུང་གཉིས།
དང་པོ་ལ།མདོར་བསྟན་པ་དང་།རྒྱས་པར་བཤད་པ་དང་།རྣམ་གྲངས་
ཀྱི་དོན་བསྡུ་བ་གསུམ།དང་པོ་དེ་ཉིད་འཆད་པར་བྱེད་པ་ལལས་ལས་
འཇིག་རྟེན་སྣ་ཚོགས་སྐྱེས། །ཞེས་པའི་གཞུང་འདི་བྱུང་། གཉིས་པ་ལ།
བསྟན་བཅོས་ནས་བཤད་པའི་རྣམ་བཞག་དང་། མདོ་ནས་གསུངས་
159

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པའི་ལས་ཀྱི་རྣམ་གྲངས་གཉིས་ཡོད་པ་སྡོམ་སྟེ་འཆད་པ་ལ། དེ་ནས་
སེམས་པ་དང་དེས་བྱས། །ཞེས་པ་ནས། ངེས་འབྱེད་ཆ་མཐུན་དགེ་
རྣམས་གསུམ། །ཞེས་པའི་བར་གྱི་གཞུང་འདི་བྱུང་། གསུམ་པ་ལ།
འཇིག་རྟེན་པའི་ལས་ཀྱི་རྣམ་གྲངས་དངོས་དང་། ཆོས་ཀྱི་རྣམ་གྲངས་
གཞན་བསྟན་པ་གཉིས་ཡོད་པ་སྡོམ་སྟེ་འཆད་པ་ལ། རིག་པས་རབ་ཏུ་
བཅུག་པའི་ལས། །ཞེས་པ་ནས། ཐར་བ་བླ་ན་མེད་པ་ཡིན། །ཆོས་
མངོན་པའི་མཛོད་ཀྱི་ཚིག་ལེའུར་བྱས་པ་ལས་ལས་བསྟན་པ་ཞེས་བྱ་
སྟེ་གནས་བཞི་བའོ། །ཞེས་པའི་བར་གྱི་གཞུང་འདི་བྱུང་། གཉིས་པ་
ཉོན་མོངས་པའི་ཀུན་འབྱུང་ལ། མཚམས་སྦྱར་བ་དང་། སྤངས་བྱ་ཕྲ་
རྒྱས་དང་།ཇི་ལྟར་སྤོངས་ཚུལ་དང་།སྤངས་པའི་འབྲས་བུ་ཡོངས་ཤེས་
བཤད་པ་དང་བཞི།དང་པོ་དེ་ཉིད་འཆད་པར་བྱེད་པ་ལ།སྲིད་པའི་རྩ་
བ་ཕྲ་རྒྱས་དྲུག་ཞེས་པའི་གཞུང་འདི་བྱུང༌། གཉིས་པ་ལ། ཕྲ་རྒྱས་ཀྱི་ངོ་
༧བོའི་དབྱེ་བ།རྣམ་པའི་རབ་དབྱེ།སེམས་ཕྲ་རྒྱས་དང་བཅས་ཚུལ།ཉོན་མོངས་པ་
སྐྱེ་ཚུལ།ཉོན་མོངས་ཀྱི་རྣམ་གྲངས།གང་དང་མཚུངས་པར་ལྡན་པ།སྒྲིབ་པ་ལྔ་བྱེ་
བྲག་ཏུ་བཤད་པ་དང་བདུན་ཡོད་བསྡོམ་སྟེ་འཆད་པ་ལ། འདོད་ཆགས་དེ་
བཞིན་ཁོང་ཁྲོ་དང་། །ཞེས་པ་ནས། ཐེ་ཚོམ་ཕྱིར་ན་ལྔ་ཉིད་དོ། །ཞེས་
པའི་བར་གྱི་གཞུང་འདི་བྱུང་། གསུམ་པ་ཇི་ལྟར་སྤོང་ཚུལ་ལ། མཐོང་
སྤངས་ཇི་ལྟར་སྤངས་པ་དང༌། སྒོམ་སྤངས་ཇི་ལྟར་སྤངས་པ་དང་།
གཉེན་པོའི་རབ་དབྱེ་དང་། ཞར་བྱུང་དང་བཅས་པ་བཞི་ཡོད་པ་སྡོམ་
སྟེ་འཆད་པ་ལ། དམིགས་པ་ཡོངས་སུ་ཤེས་པ་དང༌། །ཞེས་པ་ནས།
དབང་པོ་རྣམ་པར་འཕེལ་རྣམས་སུ། །ཞེས་པའི་བར་གྱི་གཞུང་འདི་
བྱུང་།བཞི་བ།སྤངས་པའི་འབྲས་བུ་ཡོངས་ཤེས་ལ།དབྱེ་བ་དང་།ལམ་
གང་གི་འབྲས་བུ་ཡིན་པ་དང་།གྲངས་ངེས་དང་།གང་ཟག་གང་ལ་ལྡན་
― 160

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
པ་དང་།ཐོབ་གཏོང་བཤད་པ་ལྔ་ཡོད་པ་སྟེ་འཆད་པ་ལ།ཡོངས་སུ་ཤེས་
དགུ་འདོད་པ་ན། །ཞེས་པ་ནས། གཏོང་སྟེ་ཐོབ་པ་ལྔ་མིན་ནོ། །ཆོས་
མངོན་པའི་མཛོད་ཀྱི་ཚིག་ལེའུར་བྱས་པ་ལས་ཕྲ་རྒྱས་བསྟན་པ་ཞེས་
བྱ་བ་སྟེ་གནས་ལྔ་བའོ། །ཞེས་པའི་བར་གྱི་གཞུང་འདི་བྱུང་།གསུམ་པ་
ཐོབ་བྱ་འགོག་ལམ་གྱི་བདེན་པ་ལ། ལམ་གྱི་རྣམ་བཞག་དང་དེའི་རྟེན་
གང་ཟག་གི་རྣམ་བཞག་དང་། ལམ་གྱི་ཁྱད་ཆོས་གཞན་བཤད་པ་་
གསུམ།དང་པོ་ལ།ལམ་གྱི་ངོ་བོ་དང་།དམིགས་པ་དང་།སྒོམ་ཚུལ་གསུམ་
ཡོད་པ་སྡོམ་སྟེ་འཆད་པ་ལ།བདེན་པ་མཐོང་དང་སྒོམ་པ་ལས། །ཞེས་
པ་ནས། མ་མཐོང་མཐོང་ཕྱིར་མཐོང་བའི་ལམ། །ཞེས་པའི་བར་གྱི་
གཞུང་འདི་བྱུང་།གཉིས་པ་ལ།ཞུགས་འབྲས་ཀྱི་རྣམ་བཞག་སྤྱིར་བསྟན་
པ་དང་།ནང་ཚན་གྱི་སྒོ་ནས་བདུན་དུ་དབྱེ་བ་དང་། ཞི་རིགས་བསྡུ་བ་
དང་གསུམ་ཡོད་པ་སྡོམ་སྟེ་འཆད་པ་ལ།དབང་པོ་རྣོ་རྟུལ་དེ་དག་ཏུ། །
ཞེས་པ་ནས། གཉིས་ཀྱིས་མི་སློབ་ཡོངས་སུ་རྫོགས། །ཞེས་པའི་བར་གྱི་
གཞུང་འདི་བྱུང་།གསུམ་པ་ལ།དབྱེ་བ་སྤྱིར་བསྟན་པ་དང་། བྱང་ཆུབ་
ཀྱི་ཕྱོགས་བྱེ་བྲག་ཏུ་བཤད་པ་དང་། ལམ་གྱི་ཐོབ་པའི་རྣམ་གྲོལ་ངོས་
བཟུང་བ་དང་གསུམ་ཡོད་པ་སྡོམ་སྟེ་འཆད་པ་ལ། མདོར་ན་ལམ་ནི་
རྣམ་བཞི་སྟེ། །ཞེས་པ་ནས། དེ་ལྟར་ན་ནི་མུ་བཞི་སྲིད།།ཆོས་མངོན་
པའི་མཛོད་ཀྱི་ཚིག་ལེའུར་བྱས་པ་ལས་ལམ་དང་གང་ཟག་བསྟན་པ་
ཞེས་བྱ་བ་སྟེ་གནས་དྲུག་པའོ། །ཞེས་པའི་བར་གྱི་གཞུང་འདི་བྱུང་།
གཉིས་པ་མཁས་པར་བྱས་པའི་ཡོན་ཏན་ལ། ཤེས་པའི་ཡོན་ཏན་དང་།
སྙོམས་འཇུག་གི་ཡོན་ཏན་གཉིས། དང་པོ་ལ། ཡེ་ཤེས་ཀྱི་རང་བཞིན་
དང་། དེ་ལྡན་ཚུལ་དང་། དེ་འཐོབ་ཚུལ་དང་། དེའི་ཁྱད་པར་གྱི་ཆོས་
དང་བཞི། དང་པོ་ལ། བཟོད་ཤེས་དང་ལྟ་བའི་ཁྱད་པར་དང་། ཤེས་
161

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བཅུའི་རྣམ་བཞག་དང་། དེ་དག་གི་ཁྱད་ཆོས་དང་གསུམ་ཡོད་པ་སྡོམ་
སྟེ་འཆད་པ་ལ། དྲི་མེད་བཟོད་རྣམས་ཤེས་པ་མིན། །ཞེས་པ་ནས།
གཞན་ནི་བདག་མེད་ཉིད་རིག་འགྱུར། །ཞེས་པའི་བར་གྱི་གཞུང་
འདི་བྱུང་།གཉིས་པ་དེ་ཉིད་འཆད་པར་བྱེད་པ་ལ།ཟག་མེད་སྐད་ཅིག་
དང་པོ་ལ། ། ཆགས་ཅན་ཤས་པ་གཅིག་དང་ལྡན། །གཉིས་པ་ལ་
གསུམ་ཡན་ཆད་ནི། ། བཞི་ལ་རེ་རེ་འཕེལ་དང་ལྡན། །ཞེས་པའི་
གཞུང་འདི་བྱུང་། གསུམ་པ་ལ། གནས་སྐབས་གང་དུ་ཤེས་པ་དུ་ཐོབ་
དང་།ས་གང་དུ་ཤེས་པ་དུ་ཐོབ་དང་།ཐོབ་པའི་དབྱེ་བ་དང་གསུམ་ཡོད་
པ་སྡོམ་སྟེ་འཆད་པ་ལ།མཐོང་བའི་ལམ་ལ་བཟོད་པ་དང་།ཞེས་པ་ནས།
ཐོབ་པ་ཟག་དང་བཅས་པའི་ཡིན། །ཞེས་པའི་བར་གྱི་གཞུང་འདི་
བྱུང་།བཞི་བ་ཁྱད་ཆོས་ལ།ཐུན་མོང་མ་ཡིན་པའི་ཡོན་ཏན་དང་།ཐུན་
མོང་གི་ཡོན་ཏན་གཉིས་ཡོད་པ་སྡོམ་སྟེ་འཆད་པ་ལ། སངས་རྒྱས་ཆོས་
ནི་མ་འདྲེས་པ། །ཞེས་པ་ནས། མི་ལ་སྐྱེ་བས་ཐོབ་པ་མེད། །ཆོས་
མངོན་པའི་མཛོད་ཀྱི་ཚིག་ལེའུར་བྱས་པ་ལས་ཡེ་ཤེས་བསྟན་པ་ཞེས་
བྱ་བ་སྟེ་གནས་བདུན་པའོ། །ཞེས་པའི་བར་གྱི་གཞུང་འདི་བྱུང་།
གཉིས་པ་སྙོམས་འཇུག་གི་ཡོན་ཏན་ལ། སྙོམས་འཇུག་གི་རང་བཞིན་
དང་། དེའི་ཁྱད་ཆོས་དང་། ཏིང་ངེ་འཛིན་གསུམ་གྱི་དབྱེ་བ་དང་། དེ་
ལ་བརྟེན་པའི་ཡོན་ཏན་བཤད་པ་དང་བཞི། དང་པོ་ལ། སྙོམས་འཇུག་
གཉིས་སོ་སོར་བཤད་པ་དང་། ཐུན་མོང་དུ་བཤད་པ་དང་། བསམ་
གཏན་གྱི་ཡན་ལག་བྱེ་བྲག་ཏུ་བཤད་པ་དང་གསུམ་ཡོད་པ་སྡོམ་སྟེ་
འཆད་པ་ལ།བསམ་གཏན་དག་ནི་རྣམ་གཉིས་བཞི། །ཞེས་པ་ནས།དེ་
ལུང་མ་བསྟན་ཉོན་མོང་མིན། །ཞེས་པའི་བར་གྱི་གཞུང་འདི་བྱུང་།
གཉིས་པ་ལ། ཐོབ་ཚུལ་དང་། མངོན་དུ་བྱེད་ཚུལ་དང་། དམིགས་པའི་
-------- 162

གཞུང བཀའ་པོད་ཆེན་མོ་ལྔའི་འཕྲོས་དང་ས་བཅད།
ཁྱད་པར་དང་།སྤངས་བྱ་སྤངས་ཚུལ་ཉེར་བསྡོགས་དང་བཅས་པ་བཞི་
ཡོད་པ་སྡོམ་སྟེ་འཆད་པ་ལ།དེ་དང་མི་ལྡན་འདོད་ཆགས་བྲལ། །ཞེས་
པ་ནས། དེ་ནི་ཚངས་ཆེན་འབྲས་བུ་ཅན། །ཞེས་པའི་བར་གྱི་གཞུང་
འདི་བྱུང་། གསུམ་པ་ལ། ཁམས་ཀྱི་སྒོ་ནས་རྟོག་བཅས་སོགས་གསུམ་
དང་།ལམ་གྱི་སྒོ་ནས་རྣམ་ཐར་སྒོ་གསུམ་དང་།ལམ་སུན་འབྱིན་པའི་སྒོ་
གསུམ་དང་། བྱེད་པའི་སྒོས་མཐོང་ཆོས་འགྱུར་སོགས་བཞི་བཤད་པ་
དང་བཞི་ཡོད་པ་སྡོམ་སྟེ་འཆད་པ་ལ། མན་ཆད་རྟོག་དཔྱོད་བཅས་པ་
ཡི། །ཞེས་པ་ནས། གང་ཡིན་དེ་ཟག་ཟད་འགྱུར་བསྒོམ། །ཞེས་པའི་
བར་གྱི་གཞུང་འདི་བྱུང་། བཞི་པ་ལ། ཚད་མེད་དང་། རྣམ་ཐར་དང་།
ཟིལ་གནོན་དང་།ཟད་པར་དང་།དེ་དག་གི་ཐོབ་ཚུལ་རྟེན་དང་བཅས་
པ་ལྔ་ཡོད་པ་སྡོམ་སྟེ་འཆད་པ་ལ། ཚད་མེད་པ་ནི་བཞི་ཡིན་ནོ། །ཞེས་
པ་ནས། དེ་དག་དང་ཆོས་ཉིད་ཀྱིས་ཀྱང་། །ཞེས་པའི་བར་གྱི་གཞུང་
འདི་བྱུང་། གསུམ་པ་རྩོམ་པ་མཐར་ཕྱིན་པའི་ཚུལ་ལ་བསྟན་པའི་་
གནས་ཚུལ་དང་། ནོངས་པ་བཟོད་པར་གསོལ་པ་དང་། ཐར་འདོད་
རྣམས་ཀྱིས་བག་ཡོད་བསྟེན་རིགས་པ་དང་གསུམ། དང་པོ་དེ་ཉིད་
འཆད་པར་བྱེད་པ་ལ། སྟོན་པའི་དམ་ཆོས་རྣམ་གཉིས་ཏེ། །ལུང་དང་
རྟོགས་པའི་བདག་ཉིད་དོ། །དེ་འཛིན་བྱེད་པ་སྨྲ་བྱེད་དང་། །སྒྲུབ་
པར་བྱེད་པ་ཁོ་ན་ཡིན། །ཞེས་པའི་གཞུང་འདི་བྱུང་།གཉིས་པ་དེ་ཉིད་
འཆད་པར་བྱེད་པ་ལ། བདག་གི་མངོན་པའི་ཆོས་འདི་ཕལ་ཆེར་ནི། །
ཁ་ཆེ་བྱེ་བྲག་སྨྲ་བའི་ཚུལ་གྲུབ་བཤད། །ཉེས་པར་ཟིན་གང་དེ་འདིར་
བདག་གི་ཉེས། །དམ་ཆོས་ཚུལ་ལ་ཚད་མ་ཐུབ་རྣམས་ཡིན། །ཆོས་
མངོན་པའི་མཛོད་ཀྱི་ཚིག་ལེའུར་བྱས་པ་ལས་སྙོམས་པར་འཇུག་པ་
བསྟན་པ་ཞེས་བྱ་བ་སྟེ་གནས་བརྒྱད་པའོ། །ཞེས་པའི་གཞུང་འདི་
163

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བྱུང་།གསུམ་པ་དེ་ཉིད་འཆད་པར་བྱེད་པ་ལ།སྟོན་པ་འཇིག་རྟེན་མིག་
ནི་ཟུམ་གྱུར་ཅིང་། ཞེས་པ་ནས། ཐར་བ་འདོད་པ་དག་གིས་བག་ཡོད་
ཀྱིས། །ཞེས་པའི་བར་གྱི་གཞུང་འདི་བྱུང་། བཞི་བ་འཇུག་གི་དོན་ལ་
སློབ་དཔོན་གང་གིས་མཛད་པ་དང༌། ལོ་པཎ་གང་གིས་བསྒྱུར་བ་་
གཉིས། དང་པོ་དེ་ཉིད་འཆད་པར་བྱེད་པ་ལ། ཆོས་མངོན་པའི་མཛོད་
ཀྱི་ཚིག་ལེའུར་བྱས་པ་སློབ་དཔོན་ཤཱཀྱའི་དགེ་སློང་དབྱིག་གཉེན་གྱིས་
མཛད་པ་རྫོགས་སོ། །ཞེས་པའི་གཞུང་འདི་བྱུང་། གཉིས་པ་དེ་ཉིད་
འཆད་པར་བྱེད་པ་ལ། རྒྱ་གར་གྱི་མཁན་པོ་ཛི་ན་མི་ཏྲ་དང་། ཞུ་ཆེན་
གྱིས་ལོ་ཙྪ་བ་བརྙེ་དཔལ་བརྩེགས་ཀྱི་བསྒྱུར་ཞིང་ཞུས་ཏེ་གཏན་ལ་
ཕབ་པའོ། །ཞེས་པའི་བར་གྱི་གཞུང་འདི་བྱུང་བ་ཡིན་ཞེས་ཁས་ལེན་
པར་ཐལ།དེ་ལྟར་ཁས་ལེན་དགོས་པའི་ཕྱིར།མངོན་པ་མཛོད་ཀྱི་ས་བཅད་
འདི་བྱས་པས། །མངོན་པའི་ང་རྒྱལ་ལ་སོགས་སྐྱོན་སྤངས་ཏེ། །མངོན་ལྐོག་
ཆོས་ལ་བློ་གྲོས་ཐོགས་མེད་པས། །མངོན་རྟོགས་ལམ་ལྔའི་བགྲོད་པ་མཐར་ཕྱིན་
ཤོག། ། །གསུམ་པ་རྣམ་འགྲེལ་གྱི་འཕྲོས་དང་། ས་བཅད་ནི། ཚད་མ་རྣམ་
འགྲེལ་ལས། རྒྱ་གར་སྐད་དུ། པྲ་མཱ་ཎ་པཱ་རི་ཏི་ཀ་ཀཱ་རི་ཀ བོད་སྐད་
དུ།ཚད་མ་རྣམ་འགྲེལ་གྱི་ཚིག་ལེའུར་བྱས་པ།འཕགས་པ་འཇམ་དཔལ་
གཞོན་ནུར་གྱུར་པ་ལ་ཕྱག་འཚལ་ལོ། །རྟོག་པའི་དྲ་བ་རྣམ་བསལ་
ཅིང་། །ཞེས་པ་ནས། བོད་ཀྱི་ལོ་ཙྪ་པ་དགེ་སློང་དགེ་བའི་བློ་གྲོས་ཀྱིས་
བསྒྱུར་ཅིང་ཞུས་ཏེ་གཏན་ལ་ཕབ་པའོ། །ཞེས་པའི་བར་གྱི་གཞུང་
འདི་གང་ལས་འཕྲོས་ན། ཚད་མ་མདོ་ལས། ཚད་མར་གྱུར་པ་འགྲོ་ལ་
ཕན་བཞེད་པ། །སྟོན་པ་བདེར་གཤེགས་སྐྱོབས་ལ་ཕྱག་འཚལ་ལོ། །
ཞེས་པའི་གཞུང་འདི་ལས་འཕྲོས་པར་ཐལ། འཕྲོས་ཚུལ་གཞུང་འདིའི་
སྐབས་སུ་ཐུབ་པ་སངས་རྒྱས་བཅོམ་ལྡན་འདས་དེ་ཉིད་གྲོལ་བ་དོན་
164 ―

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
གཉེར་གྱི་འགྲོ་བ་ལ་མི་བསླུ་བའི་ཚད་མའི་སྐྱེས་བུར་གསུངས་པ་ལ། འོ་
ན་དེའི་དོན་ལུགས་འབྱུང་ལྡོག་གི་སྦྱོར་བ་བརྒྱད་ཀྱི་སྒོ་ནས་སྒྲུབ་ཚུལ་
སོགས་གཞལ་བྱའི་གནས་རང་གིས་ངེས་པའི་ཐབས་དང་། ངེས་ནས་
གཞན་རྗེས་སུ་འཛིན་པའི་ཐབས་གཉིས་ཀྱི་སྒོ་ནས་རྒྱས་པར་འཆད་
ཚུལ་ཇི་ལྟ་བུ་ཞེ་ན། དེའི་ལན་དཔལ་ཆོས་ཀྱི་གྲགས་པས་ཚད་མའི་
བསྟན་བཅོས་འདིར་འཆད་པ་ལ་དྲངས་མ་ཐག་པའི་གཞུང་འདི་བྱུང་
བ་ཡིན་པའི་ཕྱིར། དེ་ལྟར་འཕྲོས་པ་ཡིན་ན་འཕྲོས་ཚུལ་ཅན་གྱིས་
གཞུང་འདི་ཉིད་ཅུང་ཟད་འགོད་ན།དེ་ཡང་ཐུབ་པ་སངས་རྒྱས་བཅོམ་
ལྡན་འདས་ཀྱིས་ཆོས་ཀྱི་འཁོར་ལོ་རིམ་པ་གསུམ་བསྐོར་བའི་ནང་ནས་
བླ་ན་མ་མཆིས་པ་དང་།སྐབས་མ་མཆིས་པ་དང་།ངེས་པའི་དོན་དུ་གྱུར་
པའི་ཐ་མ་ལེགས་ཕྱེ་ཆོས་འཁོར་གྱི་ལྟ་བའི་ཆ་གཙོ་བོར་འགྲེལ་བའི་
ཚད་མ་རྣམ་འགྲེལ་དེ་ཉིད་འཆད་པར་བྱེད་པ་ལ། མཚན་གྱི་དོན།
འགྱུར་གྱི་ཕྱག གཞུང་གི་དོན། མཇུག་གི་དོན་དང་བཞི། དང་པོ་དེ་
ཉིད་འཆད་པར་བྱེད་པ་ལ།རྒྱ་གར་སྐད་དུ།པྲ་མཱ་ཎ་པཱ་ར་ཏི་ཀ་ཀཱ་རི་ཀཱ།
བོད་སྐད་དུ། ཚད་མ་རྣམ་འགྲེལ་གྱི་ཚིག་ལེའུར་བྱས་པ་ཞེས་པའི་
གཞུང་འདི་བྱུང༌། གཉིས་པ་དེ་ཉིད་འཆད་པར་བྱེད་པ་ལ།འཕགས་
པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ་ཞེས་པའི་གཞུང་
འདི་བྱུང་།གསུམ་པ་གཞུང་གི་དོན་ལ།བསྟན་བཅོས་རྩོམ་པ་ལ་འཇུག་
པའི་ཡན་ལག་དང་། ཡན་ལག་ཅན་གྱི་བསྟན་བཅོས་བཤད་པ་གཉིས།
དང་པོ་ལ།མཆོད་པར་བརྗོད་པ་དང་།རྩོམ་པར་དམ་བཅའ་བ་གཉིས།
དང་པོ་དེ་ཉིད་འཆད་པར་བྱེད་པ་ལ། རྟོག་པའི་དྲ་བ་རྣམ་བསལ་
ཅིང་། །ཟབ་ཅིང་རྒྱ་ཆེའི་སྐུ་མངའ་བ། །ཀུན་ཏུ་བཟང་པོའི་འོད་
ཟེར་དག། ཀུན་ནས་འཕྲོ་ལ་ཕྱག་འཚལ་ལོ། །ཞེས་པའི་གཞུང་འདི་
165

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བྱུང་། གཉིས་པ་དེ་ཉིད་འཆད་པར་བྱེད་པ་ལ། སྐྱེ་བོ་ཕལ་ཆེར་ཕལ་ལ་
ཆགས་ཤིང་ཤེས་རབ་རྩལ་མེད་པས་ན་ལེགས་བཤད་རྣམས། །དོན་
དུ་མི་གཉེར་ཁོ་ནར་མ་ཟད་ཕྲག་དོག་དྲི་མ་དག་གིས་སྡང་བར་་་་་་
ཡང་། །ཡོངས་འགྱུར་དེས་ན་བདག་ལ་འདི་ནི་གཞན་ལ་ཕན་པ་ཡིན་
ཞེས་བསམ་པའང་མེད། །སེམས་ནི་ཡུན་རིང་ལེགས་བཤད་གོམས་
པས་ལྷུར་ལེན་བསྐྱེད་ཕྱིར་འདི་ལ་དགའ་བ་སྐྱེས། །ཞེས་པའི་གཞུང་
འདི་བྱུང་། གཉིས་པ་ཡན་ལག་ཅན་གྱི་བསྟན་བཅོས་ལ། གཞལ་བྱ་
རྟོགས་པ་ཚད་མའི་རང་བཞིན་བཤད་པ་དང་། དེ་གཞན་ལ་སྐྱེད་པའི་
ཐབས་ངག་གི་རང་བཞིན་བཤད་པ་གཉིས།དང་པོ་ལ།ལྐོག་གྱུར་གསལ་
བྱེད་རང་དོན་ལེའུ་དང་། ཐར་ལམ་གསལ་བྱེད་ཚད་མ་གྲུབ་པའི་
ལེའུ་དང་། མངོན་གྱུར་གསལ་བྱེད་མངོན་སུམ་ལེའུ་བཤད་པ་གསུམ།
དང་པོ་ལ།ལུས་རྣམས་པར་བཞག་པ་དང་།ཡན་ལག་རྒྱས་པར་བཤད་
པ་གཉིས། དང་པོ་དེ་ཉིད་འཆད་པར་བྱེད་པ་ལ། ཕྱོགས་ཆོས་དེ་ཆོས་
ཁྱབ་པ་ཡི། །གཏན་ཚིགས་དེ་ནི་རྣམ་གསུམ་ཉིད། །མེད་ན་མི་འབྱུང་
ངེས་ཕྱིར་རོ། །གཏན་ཚིགས་ལྟར་སྣང་དེ་ལས་གཞན། །ཞེས་པའི་
གཞུང་འདི་བྱུང་།གཉིས་པ་ལ།ཡང་དག་གསུམ་གྱི་གཏན་ཚིགས་བཤད་
པ།ངེས་བཟུང་ཚིག་ལ་རྩོད་པ་སྤངས་པ།ཟློག་ཕྱོགས་གཏན་ཚིགས་ལྟར་
སྣང་བཤད་པ།མེད་ན་མི་འབྱུང་རྒྱས་པར་བཤད་པ་དང་བཞི།དང་པོ་
ལ་འབྲས་རང་མི་དམིགས་པའི་རྟགས་ཡང་དག་གསུམ་ཡོད་པ་སྡོམ་སྟེ་
འཆད་པ་ལ། རྒྱུ་ལ་རང་བཞིན་ཇི་སྙེད་ཅིག།མེད་ན་མི་འབྱུང་འབྲས་བུ་
ནི། །ཞེས་པ་ནས། གཞན་དུ་འཁྲུལ་འགྱུར་མི་གྲང་བ། །སྒྲུབ་པ་ལ་ནི་
ཐལ་བ་བཞིན། །ཞེས་པའི་བར་གྱི་གཞུང་འདི་བྱུང་།གཉིས་པ་ལ་སྔ་ཕྱི་
ལ་རྟེན་པའི་རྩོད་པ་སྤོངས་པ་དང་། དུས་མཉམ་ལ་རྟེན་པའི་རྩོད་པ་
166

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
སྤོངས་པ་གཉིས་ཡོད་པ་སྡོམ་སྟེ་འཆད་པ་ལ། རྒྱུ་ཚོགས་པ་ལས་འབྲས་
སྐྱེ་བར། །རྗེས་སུ་དཔག་པ་གང་ཡིན་པ། །ཞེས་པ་ནས། དེ་ལྟར་
འདས་དུས་ཅིག་རྣམས་རྟོགས། །དེ་ནི་འབྲས་བུའི་རྟགས་ལས་་་་་
སྐྱེས། །ཞེས་པའི་བར་གྱི་གཞུང་འདི་བྱུང་། གསུམ་པ་དེ་ཉིད་འཆད་
པར་བྱེད་པ་ལ།རྒྱུ་མ་ཚོགས་པའི་འབྲས་བུ་ནི། །རྗེས་སུ་དཔོག་པ་གང་
ཡིན་ཏེ། །ཞེས་པ་ནས།དེ་ནི་ཐེ་ཚོམ་རྒྱུ་ཡིན་ཕྱིར། །དེ་ལ་ལྷག་མ་ལྡན་
ཞེས་བརྗོད། །ཞེས་པའི་བར་གྱི་གཞུང་འདི་བྱུང་། བཞི་བ་ལ་མདོར་
བསྟན་པ་དང་། རྒྱས་པར་བཤད་པ་གཉིས། དང་པོ་ལ། གཞན་ལུགས་
དགག་པ། རང་ལུགས་བཞག་པ། མཇུག་བསྡུ་གསུམ་ཡོད་པ་སྡོམ་སྟེ་
འཆད་པ་ལ། གཏན་ཚིགས་ཀྱི་ནི་ཚུལ་གསུམ་ལའང་། །ཞེས་པ་ནས།
འབྲས་བུ་ན་ཡང་ག་ལ་ངེས། །ཞེས་པའི་བར་གྱི་གཞུང་འདི་བྱུང་།
གཉིས་པ་རྒྱས་པར་བཤད་པ་ལ། སྒྲུབ་རྟགས་དང་། དགག་རྟགས་ཀྱི་
འབྲེལ་བ་ངེས་བྱེད་གཉིས་ཡོད་པ་སྡོམ་སྟེ་འཆད་པ་ལ།མེ་ཡི་འབྲས་བུ་
དུ་བ་སྟེ། །ཞེས་པ་ནས། བླུན་པོ་ཤེས་རབ་འཆལ་བའི་རྟགས་ལྔ་་
ཡིན། །ཚད་མ་རྣམ་འགྲེལ་གྱི་ཚིག་ལེའུར་བྱས་པ་ལས། རང་དོན་རྗེས་
སུ་དཔགས་པ་སྟེ་ལེའུ་དང་པོའོ། །ཞེས་པའི་བར་གྱི་གཞུང་འདི་་་
བྱུང༌། །གཉིས་པ་ཐར་ལམ་གསལ་བྱེད་ཚད་མ་གྲུབ་པའི་ལེའུ་ལ།ཚད་
མར་གྱུར་པ་བཤད་པ། དེའི་སྒྲུབ་བྱེད་རྒྱས་པར་བཤད་པ། ཚད་མས་
བསྟོད་པའི་དགོས་པ་བཤད་པ་གསུམ། དང་པོ་ལ་ཚད་མ་བཤད་པ་
དང་། གྱུར་པ་སྨྲོས་པའི་དགོས་པ་གཉིས། དང་པོ་ལ། མཚོན་བྱེད་ཚད་
མ་དང་། དེས་མཚོན་པའི་ཚད་མ་གཉིས་ཡོད་པ་སྡོམ་སྟེ་འཆད་པ་ལ།
ཚད་མ་བསླུ་མེད་ཅན་ཤེས་པ། །དོན་བྱེད་ནུས་པར་གནས་པ་ནི། །
མི་བསླུ་སྒྲ་ལས་བྱུང་བ་ཡང་། །མངོན་པར་འདོད་པ་སྟོན་ཕྱིར་རོ། །
167 -

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཞེས་པ་ནས། རང་གི་མཚན་ཉིད་དཔྱད་ཕྱིར་རོ། །ཞེས་པའི་བར་གྱི་
གཞུང་འདི་བྱུང་།གཉིས་པ་གྱུར་པ་སྨོས་པའི་དགོས་པ་ལ།དངོས་དང་།
རྩོད་སྤངས་གཉིས་ཡོད་པ་སྡོམ་སྟེ་འཆད་པ་ལ། དེ་ལྡན་བཅོམ་ལྡན་
ཚད་མ་ཉིད། །མ་སྐྱེས་པ་ནི་བཟློག་དོན་དུ། །གྱུར་པ་ཉིད་གསུངས་
དེ་ཡི་ཕྱིར། །ཞེས་པ་ནས། གལ་ཏེ་རིང་མཐོང་ཚད་ཡིན་ན། །ཚུར་
ཤོག་བྱ་རྒོད་བསྟེན་པར་གྱིས། །ཞེས་པའི་བར་གྱི་གཞུང་འདི་བྱུང་།
གཉིས་པ་དེའི་སྒྲུབ་བྱེད་རྒྱས་པར་བཤད་པ་ལ། ལུགས་འབྱུང་གི་སྒོ་
ནས་ཚད་མར་སྒྲུབ་པ་དང་།ལུགས་བཟློག་གི་སྒོ་ནས་ཚད་མར་སྒྲུབ་པ་
གཉིས། དང་པོ་ལ་རྒྱུ་འབྲས་ཕུན་སུམ་ཚོགས་པ་གཉིས་ཡོད་པ་སྡོམ་སྟེ་
འཆད་པ་ལ།སྒྲུབ་བྱེད་ཐུགས་རྗེ་གོམས་ལས་དེ། །བློ་ནི་ལས་ལ་བརྟེན་
པའི་ཕྱིར། །ཞེས་པ་ནས། ཐུགས་བརྩེ་ལྡན་ཕྱིར་རྩོམ་ཀུན་ཡང་། །
གཞན་གྱི་དོན་དུ་སྦྱོར་ཕྱིར་རོ། །ཞེས་པའི་བར་གྱི་གཞུང་འདི་བྱུང་།
གཉིས་པ་ལུགས་བཟློག་གི་སྒོ་ནས་ཚད་མར་སྒྲུབ་པ་ལ། འབྲས་བུ་ཕུན་
ཚོགས་དང་།རྒྱུ་ཕུན་ཚོགས་ཀྱིས་ཚད་མར་སྒྲུབ་ཚུལ་མཇུག་བསྡུད་དང་
བཅས་པ་སྡོམ་སྟེ་འཆད་པ་ལ།དེ་ཕྱིར་ཚད་ཡིན་ཡང་ན་སྐྱོབ། །བདེན་
པ་བཞི་ནི་སྟོན་མཛད་པའོ། །ཞེས་པ་ནས། དེ་གསུང་བ་ཡང་མངོན་
སྤྱོད་ལྡན། །གང་ཕྱིར་དེས་ན་ཚད་མ་ཉིད། །ཞེས་པའི་བར་གྱི་གཞུང་
འདི་བྱུང་། གསུམ་པ་ཚད་མས་བསྟོད་པའི་དགོས་པ་དེ་ཉིད་འཆད་
པར་བྱེད་པ་ལ།དེ་ལྟའི་དངོས་སྟོན་བསྟོད་པ་ནི། །དེ་ཡི་བསྟན་པ་ཉིད་
ལས་ནི། །ཞེས་པ་ནས།བསྟན་ཕྱིར་དེ་ཡང་གསལ་བར་བཤད། །ཚད་
མ་རྣམ་འགྲེལ་ལས་ཚད་མ་གྲུབ་པ་ཞེས་བྱ་བ་སྟེ་ལེའུ་གཉིས་པའོ། །
ཞེས་པའི་བར་གྱི་གཞུང་འདི་བྱུང་། གསུམ་པ་མངོན་གྱུར་གསལ་བྱེད་
མངོན་སུམ་ལེའུ་བཤད་པ་ལ།ཚད་མའི་གྲངས་དང་།སྤྱོད་ཡུལ་ལ་ལོག་
168

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
རྟོག་བསལ་བ། མངོན་སུམ་རང་གི་ངོ་བོའི་ལོག་རྟོག་བསལ་བ། ཚད་
མའི་འབྲས་བུའི་ལོག་རྟོག་བསལ་བ་དང་གསུམ།དང་པོ་ལ།གྲངས་ངེས་
སྒྲུབ་པ་དང་། རྩོད་པ་སྤངས་པ་གཉིས་ཡོད་པ་སྡོམ་སྟེ་འཆད་པ་ལ།
གཞལ་བྱ་གཉིས་ཕྱིར་ཚད་མ་གཉིས། །དོན་བྱེད་ནུས་དང་མི་ནུས་
ཕྱིར། །ཞེས་པ་ནས། གལ་ཏེ་དེ་རྟགས་ལ་ལྟོས་ཕྱིར། །རྟེན་མིན་མ་
ཡིན་འཁྲུལ་ཕྱིར་རོ། །ཞེས་པའི་བར་གྱི་གཞུང་འདི་བྱུང་།གཉིས་པ་ལ།
མངོན་སུམ་ཡང་དག་དང་། ལྟར་སྣང་གཉིས་ཡོད་པ་སྡོམ་སྟེ་འཆད་པ་
ལ། མངོན་སུམ་རྟོག་དང་བྲལ་བར་ནི། །མངོན་སུམ་ཉིད་གྱིས་གྲུབ་
པར་འགྱུར། །ཞེས་པ་ནས།བསླུ་བའི་ཕྱིར་རོ་དེ་དོན་དུ། །མངོན་སུམ་
ལྟར་སྣང་གཉིས་སུ་བཤད། ། ཞེས་པའི་བར་གྱི་གཞུང་འདི་བྱུང་།
གསུམ་པ་ཚད་མའི་འབྲས་བུའི་ལོག་རྟོག་བསལ་བ་ལ། དངོས་དང་།
རྣམ་བཞག་དེ་ཉིད་འཐད་པར་བསྟན་པ་གཉིས།དང་པོ་ལ།འབྲས་རྟོག་
དང་པོ་དང་། གཉིས་པ་དང་། གསུམ་པ་དང་། ཕྱི་རོལ་མེད་ཀྱང་རྣམ་
བཞག་འཐད་པ་དང་བཞི་ཡོད་པ་སྡོམ་སྟེ་འཆད་པ་ལ། བྱ་བར་སྒྲུབ་
པར་བྱེད་ཅེས་ཏེ། །ལས་ཀུན་གྱི་ནི་སྒྲུབ་བྱེད་དག། ཞེས་པ་ནས། རུང་
ཉིད་ཅེས་བྱ་ཚད་མ་དང་། །རང་རིག་ཅེས་ནི་རབ་ཏུ་བཤད། །ཞེས་
པའི་བར་གྱི་གཞུང་འདི་བྱུང་། གཉིས་པ་དེ་ཉིད་འཆད་པར་བྱེད་པ་ལ།
ཡུལ་རྣམས་ལས་ནི་བྱུང་བ་ཡི། །རྣམ་པར་ཤེས་པ་ཐམས་ཅད་དག།
ཞེས་པ་ནས། གསལ་ན་འགྲོ་འདི་གསལ་བར་འགྱུར། །ཚད་མ་རྣམ་
འགྲེལ་ལས་མངོན་སུམ་གྱི་ལེའུ་སྟེ་གསུམ་པའོ། །ཞེས་པའི་བར་གྱི་
གཞུང་འདི་བྱུང་། གོང་གི་ས་བཅད་གཉིས་པ་དེ་གཞན་ལ་བསྐྱེད་པའི་
ཐབས་ངག་གི་རང་བཞིན་བཤད་པ་ལ། བརྗོད་བྱེད་ངག་དང་། བརྗོད་
བྱའི་དོན་བཤད་པ་གཉིས།དང་པོ་ལ་མདོར་བསྟན་པ་དང་།རྒྱས་པར་
169

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བཤད་པ་གཉིས། དང་བོ་དེ་ཉིད་འཆད་པར་བྱེད་པ་ལ། གཞན་ལ་
བསྟན་པར་བྱ་ཉིད་ཕྱིར། །བདག་མཐོང་མིན་ཡང་གཞན་དག་་་་་་་་་
གིས། །མཐོང་བ་སྒྲུབ་བྱེད་ཅེས་ཁ་ཅིག། དེ་སྤང་ཕྱིར་བདག་མཐོང་
བའི་ཚིག།ཞེས་པའི་གཞུང་འདི་བྱུང་།གཉིས་པ་རྒྱས་པར་བཤད་པ་ལ།
ཁས་བླངས་ཙམ་སྒྲུབ་བྱེད་དུ་མི་རུང་བ་དང་། རང་ལ་མཚུངས་པ་
སྤངས་པ་གཉིས་ཡོད་པ་སྡོམ་སྟེ་འཆད་པ་ལ། ཡོངས་བརྟག་ཡོངས་སུ་
ལེན་པའི་ཕྱིར། །རྗེས་སུ་དཔག་པའི་ཡུལ་ལ་ཚིག། ཞེས་པ་ནས། འདི་
ལྟར་དེ་ནི་རིགས་པ་ཉིད། །མ་ཡིན་ནོ་ཞེས་བཤད་ཟིན་ཏོ། །ཞེས་
པའི་བར་གྱི་གཞུང་འདི་བྱུང་།གཉིས་པ་བརྗོད་བྱའི་དོན་ལ།ཤུགས་ཀྱི་
བརྗོད་བྱ་སྒྲུབ་བྱ་དང་། དངོས་ཀྱི་བརྗོད་བྱ་གཏན་ཚིགས་བཤད་པ་
གཉིས། དང་པོ་ལ་རང་ལུགས་བཞག་པ་དང་གཞན་ལུགས་དགག་པ་
གཉིས།དང་པོ་ལ།བསྒྲུབ་བྱའི་མཚན་ཉིད་དང་།དམ་བཅའ་ལྟར་སྣང་
གི་དཔེ་དང་གཉིས་ཡོད་པ་སྡོམ་སྟེ་འཆད་པ་ལ། སྒྲུབ་བརྗོད་རྟོགས་
པའི་དོན་ཅན་ཉིད། །ཡིན་ཡང་རྨོངས་མེད་ཕྱིར་མཚན་ཉིད། །ཞེས་
པ་ནས། ཇི་སྐད་བཤད་པའི་ཕྱོགས་ཀྱིས་ནི། །དཔེར་བརྗོད་གཞན་
ཡང་རྟོགས་པར་བྱ། །ཞེས་པའི་བར་གྱི་གཞུང་འདི་བྱུང་། གཉིས་པ་ལ།
བསྒྲུབ་བྱ་དགག་པ་དང་རྟགས་དམ་བཅའ་དང་འགལ་བའི་དཔེ་་
དགག་པ་དང་གཉིས་ཡོད་པ་སྡོམ་སྟེ་འཆད་པ་ལ། བྱ་བ་དུས་གསུམ་
ཡུལ་ཅན་ཕྱིར། །དེ་ལྟའི་བདག་མིན་གཞན་དག་ལ། །ཞེས་པ་ནས།
ཆོས་ཐ་དད་ཕྱིཪ་ཁྱད་པར་ཡང་། །དམ་བཅའི་དོན་དུ་འཐད་མ་་
ཡིན། །ཞེས་པའི་བར་གྱི་གཞུང་འདི་བྱུང་། གཉིས་པ་དངོས་བསྟན་
གཏན་ཚིགས་ལ།མདོར་བསྟན་པ་དང་།རྒྱས་པར་བཤད་པ་གཉིས།དང་
པོ་དེ་ཉིད་འཆད་པར་བྱེད་པ་ལ། གཏན་ཚིགས་རབ་ཏུ་དབྱེ་བའི་
170 -

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
དོན། །བདེན་པར་བཟུང་བ་གྲུབ་བྱའི་ཕྱིར། །ཞེས་པ་ནས།དེ་ཡི་ཁྱད་
པར་ཅན་གྱི་ཆོས། །རྗེས་འགྲོ་མེད་པའི་སྐྱོན་རྟེན་མིན། །ཞེས་པའི་
བར་གྱི་གཞུང་འདི་བྱུང་། གཉིས་པ་རྒྱས་པར་བཤད་པ་ལ་དགུར་་
བསྡུས་པའི་དགོས་པ་དང༌། རྟོགས་དཀའ་བ་བྱེ་བྲག་ཏུ་བཤད་པ་་
གཉིས། དང་པོ་དེ་ཉིད་འཆད་པར་བཤད་པ་ལ། རང་བཞིན་འབྲས་བུ་
གྲུབ་དོན་དུ །གཏན་ཚིགས་གཉིས་དང་བཟློག་པ་གཉིས། །ཚོད་
ཕྱིར་ཁྱད་པར་སྤྱི་དག་སྟེ། །ལྷག་མ་ལྡོག་པའི་སྒྲུབ་བྱེད་ཡིན། །ཞེས་
པའི་གཞུང་འདི་བྱུང་། གཉིས་པ་ལ། ཡང་དག་གཉིས་སྨོས་པའི་དགོས
པ་དང་།ཁྱད་པར་མཉན་བྱ་སྨོས་པའི་དགོས་པ་དང་།མི་དམིགས་པ་ལ་
སོགས་སུ་མི་སྟོན་པའི་རྒྱུ་མཚན་དང་གསུམ་ཡོད་པ་སྡོམ་སྟེ་འཆད་པ་
ལ། རང་བཞིན་ཉིད་ལས་གཞན་གྱིས་ནི། །གོ་བྱ་ལ་ཁྱབ་ཡོད་མིན་
ཏེ། །ཞེས་པ་ནས། འབྲས་བུའི་ལས་ལ་གེགས་བྱེད་པ། །མེད་པ་ཅན་
གྱི་ཚོགས་པ་བཞིན། །ཞེས་པའི་བར་གྱི་གཞུང་འདི་བྱུང་། རྩ་བའི་ས་
བཅད་བཞི་བ་མཇུག་གི་དོན་ལ། གཞུང་རྟོགས་དཀའ་བ་བསྟན་པ།
རྟོགས་ན་ཕན་ཡོན་ཆེ་བར་བསྟན་པ། གང་གིས་མཛད་པ་འགྱུར་བྱང་
དང་བཅས་པ་གསུམ་ཡོད་པ་སྡོམ་སྟེ་འཆད་པ་ལ།བློ་ཡི་ནུས་པ་ཆུང་བ་
མེད་པ་དེ་དག་གིས་ཀྱང་ཟབ་མོའི་དེ་ཉིད་རྟོགས་མེད་ཅན། །ཞེས་པ་
ནས།དེ་ལྟ་མོད་ཀྱི་བློ་མིག་རྣམ་དག་མཁས་པའི་པདྨོ་རྒྱས་བྱེད་ཡིན། །
ཚད་མ་རྣམ་འགྲེལ་ལས། གཞན་གྱི་དོན་གྱི་ཚིག་ལེའུར་བྱས་པ་སྟེ་བཞི་
བའོ། །ཞེས་པའི་གཞུང་འདི་བྱུང་། གསུམ་པ་དེ་ཉིད་འཆད་པར་བྱེད་
པ་ལ། ཚད་མ་རྣམ་འགྲེལ་གྱི་ཚིག་ལེའུར་བྱས་པ་འདི་ནི་ཡུལ་ལྷོ་ཕྱོགས་
ཀྱི་རྒྱུད་དུ་བྱུང་བ་གཞུང་ལུགས་ངན་པ་ཐམས་ཅད་ཆེས་ཤིན་ཏུ་་་་
འཁྲུལ་བར་འཇུག་པ་སྙན་པའི་གྲགས་པའི་སའི་སྟེང་མ་ལུས་པར་ཁྱབ་
171

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པ་འགྲན་ཟླ་མེད་པའི་མཁས་པ་ཆེན་པོ་དཔལ་ཆོས་ཀྱི་གྲགས་པས་
མཛད་པ་རྫོགས་སོ ། ། རྒྱ་གར་གྱི་མཁན་པོ་སུ་བྷུ་ཏི་ཤྲཱི་ཤན་ཏི་
དང་།བོད་ཀྱི་ལོ་ཙཱ་བ་དགེ་སློང་དགེ་བའི་བློ་གྲོས་ཀྱིས་བསྒྱུར།ཡང་པཎྚི་
ཏ་ཆེན་པོ་སྐལ་ལྡན་རྒྱལ་བོ་དང་། ཞེས་པ་ནས། ཤཱཀྱའི་དགེ་སློང་ཀུན་
དགའ་རྒྱལ་མཚན་དཔལ་བཟང་པོས་བསྒྱུར་ཅིང་ཞུས་ཏེ་གཏན་ལ་
ཕབ་པའོ། །ཞེས་པའི་གཞུང་འདི་བྱུང་བ་ཡིན་ཞེས་ཁས་ལེན་པར་
ཐལ།དེ་ལྟར་ཁས་ལེན་དགོས་པའི་ཕྱིར། །རྣམ་འགྲེལ་གཞུང་གི་ཚིག་དོན་
རི་དྭགས་གཟུགས། །རྣམཔར་བཀྲ་བའི་ས་བཅད་མཚན་མོའི་མགོན། །རྣམ་
དཔྱོད་ཤར་རིའི་ཕྲག་ནས་ཐོན་པ་འདིས། །རྣམ་གྲོལ་ཀུནྡའི་དགའ་ཚལ་སྨིན་
གྱུར་ཅིག ། བཞི་བ་དབུ་མའི་འཕྲོས་དང་ས་བཅད་ནི།དབུ་མ་འཇུག་པ་
ལས། རྒྱ་གར་སྐད་དུ། མ་དྷཱུ་མ་ཀ་ཨ་བ་ཏཱ་ར་ནཱ་མ། བོད་སྐད་དུ། དབུ་
མ་ལ་འཇུག་པ་ཞེས་བྱ་བ་འཇམ་དཔལ་གཞོན་ནུར་གྱུར་པ་ལ་ཕྱག་
འཚལ་ལོ། །ཉན་ཐོས་སངས་རྒྱས་འབྲིང་རྣམས་ཐུབ་དབང་སྐྱེས། །
ཞེས་པ་ནས། ལོ་ཙྪ་བ་དེ་ཉིད་ཀྱིས་ཉི་འོག་ཤར་ཕྱོགས་པའི་དཔེ་དང་
གཏུགས་ཤིང་ལེགས་པར་བཅོས་ཏེ་གཏན་ལ་ཕབ་པའོ །
ཞེས་པའི་བར་གྱི་གཞུང་འདི་གང་ལས་འཕྲོས་ན། རྩ་བ་ཤེས་རབ་ལས།.
བདག་ལས་མ་ཡིན་གཞན་ལས་མིན། །གཉིས་ལས་མ་ཡིན་རྒྱུ་མེད་
མིན། །དངོས་པོ་གང་དང་གང་ན་ཡང་། །སྐྱེ་བ་ནམ་ཡང་ཡོད་མ་
ཡིན། །ཞེས་པའི་གཞུང་འདི་ལས་འཕྲོས་པར་ཐལ།འཕྲོས་ཚུལ་གཞུང་
འདིའི་སྐབས་སུ་མཐའ་བཞི་སྐྱེ་བ་མེད་པའི་དམ་བཅའ་མཛད་པ་ལ།
འོ་ན་མཐའ་བཞི་སྐྱེ་བ་མེད་པ་སོགས་བདག་མེད་གཉིས་རིག་པས་
བསྒྲུབ་ཚུལ་སོ་སྐྱེས་སའི་ཆོས་གསུམ་དང་འཕགས་པ་སློབ་པའི་ས་བཅུ་
སོགས་ཀྱིས་མ་ཚང་བ་ཁ་བསྐང་ཏེ་ཟབ་རྒྱས་གཉིས་ཚོགས་ཀྱི་སྒོ་ནས་
172

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
རྩ་ཤེས་དགོངས་པ་རྒྱས་པར་འགྲེལ་ཚུལ་ཇི་ལྟ་བུ་ཡིན་ཞེ་ན། དེའི་ལན་
དཔལ་ལྡན་ཟླ་བས་དབུ་མ་འཇུག་པ་འདིར་འཆད་པ་ལ་དྲངས་མ་
ཐག་པའི་གཞུང་འདི་བྱུང་བ་ཡིན་པའི་ཕྱིར། དེ་ལྟར་འཕྲོས་པ་ཡིན་ན་
འཕྲོས་ཚུལ་ཅན་གྱི་གཞུང་འདི་ལྟར་བཀའ་བར་བ་མཚན་ཉིད་མེད་
པའི་དངོས་བསྟན་སྟོང་ཉིད་ཀྱི་རིམ་པ་གཏན་ལ་འབེབས་པའི་བསྟན་
བཅོས་ཆེན་པོ་དབུ་མ་ལ་འཇུག་པ་དེ་ཉིད་འཆད་པ་ལ། མཚན་གྱི་དོན།
འགྱུར་གྱི་ཕྱག་གཞུང་གི་དོན།མཇུག་གི་དོན་དང་བཞི།དང་པོ་དེ་ཉིད་
འཆད་པར་བྱེད་པ་ལ།རྒྱ་གར་སྐད་དུ།ཞེས་བྱ་བ་པའི་གཞུང་འདི་བྱུང་།
གཉིས་པ་དེ་ཉིད་འཆད་པར་བྱེད་པ་ལ།འཇམ་དཔལ་གཞོན་ནུར་གྱུར་
པ་ལ་ཕྱག་འཚལ་ལོ། །ཞེས་པའི་གཞུང་འདི་བྱུང་།གསུམ་པ་གཞུང་གི་
དོན་ལ།བསྟན་བཅོས་རྩོམ་པ་ལ་འཇུག་པའི་ཐབས་མཆོད་པར་བརྗོད་
པ། བརྩམས་པའི་བསྟན་བཅོས་ཀྱི་ལུས་དངོས། བསྟན་བཅོས་ཇི་ལྟར་
བརྩམ་པའི་ཚུལ་དང་།དགེ་བ་བསྔོ་བ་དང་བཞི།དང་པོ་ལ།སྙིང་རྗེ་ཆེན་
པོ་ལ་སོ་སོར་མ་ཕྱེ་བར་བསྟོད་པ་དང༌། སོ་སོར་ཕྱེ་སྟེ་ཕྱག་འཚལ་བ་
གཉིས།དང་པོ་ལ།སྙིང་རྗེ་བྱང་སེམས་ཀྱི་རྒྱུའི་གཙོ་བོར་བསྟན་པ་དང་།
བྱང་སེམས་ཀྱི་རྒྱུ་གཞན་གཉིས་ཀྱི་ཡང་རྩ་བར་བསྟན་པ་གཉིས། དང་
པོ་ལ། ཉན་རང་གཉིས་ཐུབ་དབང་ལས་སྐྱེས་ཚུལ། སངས་རྒྱས་རྣམས་
བྱང་སེམས་ལས་འཁྲུངས་ཚུལ། བྱང་ཆུབ་སེམས་དཔའི་རྒྱུའི་གཙོ་བོ་
གསུམ་བསྟན་པ་དང་གསུམ་ཡོད་པ་སྡོམ་སྟེ་འཆད་པ་ལ ཉན་ཐོས་
སངས་རྒྱས་འབྲིང་རྣམས་ཐུབ་དབང་སྐྱེས། །སངས་རྒྱས་བྱང་ཆུབ་
སེམས་དཔའ་ལས་འཁྲུངས་ཤིང་། །སྙིང་རྗེའི་སེམས་དང་གཉིས་སུ་
མེད་བློ་དང་། །བྱང་ཆུབ་སེམས་ནི་རྒྱལ་སྲས་རྣམས་ཀྱི་རྒྱུ། །ཞེས་
པའི་གཞུང་འདི་བྱུང་། གཉིས་པ་དེ་ཉིད་འཆད་པར་བྱེད་པ་ལ། གང་
173

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཕྱིར་བརྩེ་ཉིད་རྒྱལ་བའི་ལོ་ཏོག་ཕུན་ཚོགས་འདིའི། །ས་བོན་དང་ནི་
སྤེལ་ལ་ཆུ་འདྲ་ཡུན་རིང་དུ། །ལོངས་སྤྱོད་གནས་ལ་སྨིན་པ་ལྟ་བུར་
འདོད་གྱུར་པ། །དེ་ཕྱིར་བདག་གིས་ཐོག་མར་སྙིང་རྗེ་བསྟོད་པར་
བགྱི། །ཞེས་པའི་གཞུང་འདི་བྱུང་།གཉིས་པ་སོ་སོར་ཕྱེ་སྟེ་ཕྱག་འཚལ་
བ་ལ།སེམས་ཅན་ལ་དམིགས་པའི་སྙིང་རྗེ་ལ་ཕྱག་འཚལ་བ་དང་།ཆོས་
དང་དམིགས་མེད་ལ་དམིགས་པའི་སྙིང་རྗེ་ལ་ཕྱག་འཚལ་བ་དང་
གཉིས་ཡོད་པ་སྡོམ་སྟེ་འཆད་པ་ལ། དང་པོར་ང་ཞེས་བདག་ལ་ཞེན་
གྱུར་ཅིང་། །བདག་གི་འདི་ཞེས་དངོས་ལ་ཆགས་བསྐྱེད་པས། །ཟོ་
ཆུན་འཕྱན་ལྟར་རང་དབང་མེད་པ་ཡི། །འགྲོ་ལ་སྙིང་རྗེ་གྱུར་གང་དེ་
ལ་འདུད། །འགྲོ་བ་གཡོ་བའི་ཆུ་ཡི་ནང་གི་ཟླ་བ་ལྟར། །གཡོ་དང་
རང་བཞིན་ཉིད་ཀྱིས་སྟོང་བར་མཐོང་བ་ཡི། །ཞེས་པའི་གཞུང་འདི་
བྱུང་།གཉིས་པ་བསྟན་བཅོས་ཀྱི་ལུས་དངོས་ལ།རྒྱུ་ཡི་ས་དང་།འབྲས་
བུའི་ས་གཉིས།དང་པོ་ལ།ས་སོ་སོའི་རྣམ་བཞག་དང་། ས་བཅུའི་ཡོན་
ཏན་བསྟན་པ་གཉིས།དང་པོ་ལ།རབ་དགའ་སོགས་ས་ལྔ་བཤད་པ།ས་
དྲུག་པ་མངོན་དུ་གྱུར་པ་བཤད་པ། རིང་དུ་སོང་བ་སོགས་ས་བཞི་
བཤད་པ་གསུམ།དང་པོ་ལ།ས་དང་པོ་རབ་ཏུ་དགའ་བ། ས་གཉིས་པ་
དྲི་མ་མེད་པ། ས་གསུམ་པ་འོད་བྱེད་པ། ས་བཞི་བ་འོད་འཕྲོ་བ། ས་ལྔ་
བ་སྤྱད་དཀའ་བ་བཤད་པ་དང་ལྔ། དང་པོ་ལ། ཁྱད་གཞི་སའི་ངོ་བོ་
མདོར་བསྟན་པ།ཁྱད་ཆོས་སའི་ཡོན་ཏན་རྒྱས་པར་བཤད་པ།སའི་ཡོན་
ཏན་བརྗོད་པའི་སྒོ་ནས་མཇུག་བསྡུ་བ་དང་གསུམ། དང་པོ་དེ་ཉིད་
འཆད་པར་བཤད་པ་ལ། རྒྱལ་བའི་སྲས་པོ་འདི་ཡི་སེམས་གང་འགྲོ་བ་
རྣམས། །རྣམ་པར་གྲོལ་བར་བྱ་ཕྱིར་སྙིང་རྗེའི་དབང་གྱུར་ཅིང་། །
ཀུན་ཏུ་བཟང་བོའི་སྨོན་པས་རབ་བསྡོས་དགའ་བ་ལ། །རབ་ཏུ་་་
w 174

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
གནས་པ་དེ་ནི་དང་བོ་ཞེས་བྱའོ། །ཞེས་པའི་གཞུང་འདི་བྱུང་།གཉིས་
པ་ལ། རང་རྒྱུད་མཛེས་པར་བྱེད་པའི་ཡོན་ཏན། གཞན་རྒྱུད་ཟིལ་གྱིས་
གནོན་པའི་ཡོན་ཏན། ས་དང་པོར་ལྷག་པའི་ཡོན་ཏན་བསྟན་པ་དང་
གསུམ་ཡོད་པ་སྡོམ་སྟེ་འཆད་པ་ལ། དེ་ནས་བཟུང་སྟེ་དེ་ནི་ཐོབ་པར་
གྱུར་པ་ཡིས། །ཞེས་པ་ནས། འཇིག་རྟེན་པ་ཡི་ཕ་རོལ་ཕྱིན་ཅེས་་
བསྟན། །ཞེས་པའི་བར་གྱི་གཞུང་འདི་བྱུང་། གསུམ་པ་མཇུག་སྡུད་དེ་
ཉིད་འཆད་པར་བྱེད་པ་ལ། དེ་ལྟར་རྒྱལ་བའི་སྲས་ཀྱི་ཡིད་ལ་རབ་
གནས་ཤིང་། །ཞེས་པ་ནས།དབུ་མ་ལ་འཇུག་པ་ལས་སེམས་བསྐྱེད་པ་
དང་པོའོ། །ཞེས་པའི་བར་གྱི་གཞུང་འདི་བྱུང་།གཉིས་པས་དྲི་མ་མེད་
པ་ལ། ས་འདིར་ཚུལ་ཁྲིམས་ཡོངས་སུ་དག་པར་བསྟན་པ། ཚུལ་ཁྲིམས་
ཀྱི་བསྔགས་པ།ཚུལ་ཁྲིམས་ཀྱི་མི་མཐུན་ཕྱོགས་དང་མ་འདྲེས་པའི་དཔེ།
ཚུལ་ཁྲིམས་ཕར་ཕྱིན་གྱི་དབྱེ་བ། སའི་ཡོན་ཏན་བརྗོད་པའི་སྒོ་ནས་
མཇུག་བསྡུ་བ་དང་ལྔ་ཡོད་པ་སྡོམ་སྟེ་འཆད་པ་ལ། དེ་ཚུལ་ཕུན་ཚོགས་
ཡོན་ཏན་དག་ལྡན་ཕྱིར། །ཞེས་པ་ནས། འགྲོ་བའི་ཡིད་ཀྱི་གདུང་བ་
སེལ་བར་བྱེད་པ་ཡིན། དབུ་མ་ལ་འཇུག་པ་ལས་སེམས་སྐྱེད་པ་གཉིས་
པའོ། །ཞེས་པའི་བར་གྱི་གཞུང་འདི་བྱུང་།གསུམ་པ་ས་འོད་བྱེད་པ་ལ།
ཁྱད་གཞི་སའི་ངེས་ཚིགཁྱད་ཆོས་སའི་ཡོན་ཏན། ཕར་ཕྱིན་དང་པོ་
གསུམ་ཀྱི་ཁྱད་ཆོས། སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་
དང་བཞི་ཡོད་པ་སྡོམ་སྟེ་འཆད་པ་ལ། ཤེས་བྱའི་བུད་ཤིང་མ་ལུས་
བསྲེག་པའི་མེ། །ཞེས་པ་ནས། ས་འདིར་ཤིན་ཏུ་རྣོ་བར་འགྱུར་ཀྱང་ཁྲོ་
མི་འགྱུར། །དབུ་མ་ལ་འཇུག་པ་ལས་སེམས་བསྐྱེད་པ་གསུམ་པའོ། །
ཞེས་པའི་བར་གྱི་གཞུང་འདི་བྱུང་། བཞི་བ་ས་འོད་འཕྲོ་བ་ལ། བརྩོན་
འགྲུས་ལྷག་པར་བསྟན་པ།སའི་ངེས་ཚིག་སྤངས་པའི་ཁྱད་པར་བསྟན་
--- 175

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པ་དང་གསུམ་ཡོད་པ་སྡོམ་སྟེ་འཆད་པ་ལ། ཡོན་ཏན་མ་ལུས་བརྩོན་
འགྲུས་རྗེས་འགྲོ་ཞིང༌། །ཞེས་པ་ནས།རང་དུ་ལྟ་བ་དང་འབྲེལ་ཡོངས་
སུ་ཟད། །དབུ་མ་ལ་འཇུག་པ་ལས་སེམས་བསྐྱེད་པ་བཞི་བའོ། །ཞེས་
པའི་བར་གྱི་གཞུང་འདི་བྱུང་། ལྔ་བ་སྦྱང་དཀའ་བའི་ས་ལ་སའི་ངེས་
ཚིག་དང་། བདེན་པ་ལ་མཁས་པར་བསྟན་པ་གཉིས་ཡོད་པ་སྡོམ་སྟེ་
འཆད་པ་ལ། བདག་ཉིད་ཆེ་དེའི་བདུད་རྣམས་ཀུན་གྱིས་ཀྱང་། །སྦྱང་
དཀའི་ས་ལ་ཕམ་པར་ནུས་མ་ཡིན། །བསམ་གཏན་ལྷག་ཅིང་བློ་་་
བཟང་བདེན་རང་བཞིན། ཞིབ་མོ་རྟོགས་ལའང་ཤིན་ཏུ་མཁས་པ་
འཐོབ། །དབུ་མ་ལ་འཇུག་པ་ལས།སེམས་བསྐྱེད་པ་ལྔ་བའོ།ཞེས་པའི་
བར་གྱི་གཞུང་འདི་བྱུང་།གཉིས་པ་ས་དྲུག་པ་མངོན་དུ་གྱུར་པ་ལ།སའི་
ངེས་ཚིག་དང་ཤེར་ཕྱིན་ལྷག་པར་བསྟན་པ། ཤེས་རབ་ཀྱི་ཕར་ཕྱིན་གྱི་
བསྔགས་པ་བརྗོད་པ། ཟབ་མོ་རྟེན་འབྱུང་གཟིགས་པའི་དེ་ཁོ་ན་ཉིད་
བཤད་པ། སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་དང་བཞི།
དང་པོ་དེ་ཉིད་འཆད་པར་བྱེད་པ་ལ། མངོན་དུ་ཕྱོགས་པར་མཉམ་
བཞག་སེམས་གནས་ཏེ། །རྫོགས་པའི་སངས་རྒྱས་ཆོས་ལ་མངོན་་་
ཕྱོགས་ཤིང་། །འདི་རྟེན་འབྱུང་བའི་དེ་ཉིད་མཐོང་བ་དེས། །ཤེས་
རབ་གནས་པས་འགོག་པ་ཐོབ་པར་འགྱུར། །ཞེས་པའི་གཞུང་འདི་
བྱུང་།གཉིས་པ་དེ་ཉིད་འཆད་པར་བྱེད་པ་ལ།ཇི་ལྟར་ལོང་བའི་ཚོགས་
ཀུན་བདེ་བླག་ཏུ། །མིག་ལྡན་སྐྱེས་བུ་གཅིག་གིས་འདོད་པ་ཡི། །ཡུལ་
དུ་འཁྲིད་པ་དེ་བཞིན་འདིར་ཡང་བློས།།མིག་ཉམས་ཡོན་ཏན་་་་
བླངས་ཏེ་རྒྱལ་ཉིད་འགྲོ། །ཞེས་པའི་གཞུང་འདི་བྱུང་། གསུམ་པ་ལ།
ཟབ་དོན་བཤད་པར་དམ་བཅའ་བ། ཟབ་དོན་བཤད་པའི་སྣོད་ངོས་
བཟུང་བ། དེ་ལ་བཤད་ན་ཡོན་ཏན་འབྱུང་ཚུལ། སྣོད་ལྡན་ཉན་པར་
176

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
བསྐུལ་བ། རྟེན་འབྱུང་གི་དེ་ཉིད་ཇི་ལྟར་འཆད་པའི་ཚུལ་དང་ལྔ་ཡོད་
པའི་དང་པོ་བཞི་སྡོམ་སྟེ་འཆད་པ་ལ། ཇི་ལྟར་དེ་ཡིས་ཆེས་ཟབ་ཆོས་
རྟོགས་པ། །ཞེས་པ་ནས། དེ་ནི་དོན་དུ་གཉེར་བས་ལམ་འདི་མཉན་
པར་གྱིས། །ཞེས་པའི་བར་གྱི་གཞུང་འདི་བྱུང་། ལྔ་བ་ལ། སྟོང་ཉིད་
རིགས་པས་བསྒྲུབ་པ་དང༌། སྟོང་ཉིད་ཀྱི་རབ་དབྱེ་བཤད་པ་གཉིས།
དང་པོ་ལ་ཆོས་ཀྱི་བདག་མེད་རིགས་པས་སྒྲུབ་པ་དང་། གང་ཟག་གི་
བདག་མེད་རིགས་པས་སྒྲུབ་པ་གཉིས། དང་པོ་ལ། མཐའ་བཞིའི་སྐྱེ་བ་
བདེན་པ་གཉིས་ཀར་དགག་པ། དེ་ལྟར་བཀག་པ་ལ་རྩོད་པ་སྤོངས་པ།
རྟེན་འབྱུང་གི་སྐྱེ་བ་ཉིད་ཀྱི་མཐར་འཛིན་གྱི་ལོག་རྟོག་འགོག་ཚུལ།
རིགས་པས་དཔྱད་པ་བྱས་པའི་འབྲས་བུ་ངོས་བཟུང་བ་དང་བཞི།དང་
པོ་ལ།རང་བཞིན་གྱི་སྐྱེས་པ་མེད་པའི་དམ་བཅའ་བཞག་པ།དེ་རིགས་
པས་སྒྲུབ་པའི་སྒྲུབ་བྱེད་བསྟན་པ།དེའི་གྲུབ་དོན་བཤད་པ་དང་གསུམ་
ཡོད་པ་སྡོམ་སྟེ་འཆད་པ་ལ། དེ་ཉིད་དེ་ལས་འབྱུང་མིན་གཞན་དག་
ལས་ལྟ་ག་ལ་ཞིག། ཞེས་པ་ནས། རྒྱུ་ལ་མ་ལྟོས་ཡོད་པ་མིན་པའི་དངོས་
རྣམས་རང་བཞིན་བྲལ། །ཞེས་བའི་བར་གྱི་གཞུང་འདི་བྱུང་། གཉིས་
པ་ལ། དངོས་ཀྱི་དོན་དང་། བསྡུས་ཏེ་བསྟན་པ་གཉིས་ཡོད་པ་སྡོམ་སྟེ་
འཆད་པ་ལ། གང་གིས་སྤྲིན་ཚོགས་དང་མཚུངས་གཏི་མུག་སྟུག་པོ་
འཇིག་རྟེན་ལ། །ཞེས་པ་ནས། མོ་གཤམ་བུ་དང་མཚུངས་པར་ཐལ་མི་
འགྱུར། །ཞེས་པའི་བར་གྱི་གཞུང་འདི་བྱུང་། གསུམ་པ་རྟེན་འབྱུང་གི་
སྐྱེ་བ་ཉིད་ཀྱིས་མཐར་འཛིན་ཀྱི་ལོག་རྟོག་འགོག་ཚུལ་དེ་ཉིད་འཆད་
པར་བྱེད་པ་ལ། གང་ཕྱིར་རྒྱུ་མེད་པ་དང་དབང་ཕྱུག་གི ། ཞེས་པ་
ནས། བུད་ཤིང་མེད་པར་མེ་ཡོད་མིན་དེ་བཞིན། །ཞེས་པའི་བར་གྱི་
གཞུང་འདི་བྱུང་། བཞི་བ་རིགས་པས་དཔྱད་པ་བྱས་པའི་འབྲས་བུ་
177 --༥

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ངོས་བཟུང་བ་དེ་ཉིད་འཆད་པར་བྱེད་པ་ལ། སོ་སོ་སྐྱེ་བོ་རྣམས་ནི་
རྟོགས་པས་བཅིངས། །ཞེས་པ་ནས། རྣམ་དཔྱོད་པ་ནི་མྱུར་དུ་གྲོལ་
བར་གྱུར། །ཞེས་པའི་བར་གྱི་གཞུང་འདི་བྱུང་།གཉིས་པ།གང་ཟག་གི་
བདག་མེད་རིགས་པས་སྒྲུབས་པ་ལ།ཐར་འདོད་རྣམས་ཀྱིས་ཐོག་མར་
བདག་རང་བཞིན་གྱིས་གྲུབ་པ་ཉིད་དགག་དགོས་པར་བསྟན་པ།
བདག་དང་བདག་གི་བ་རང་བཞིན་གྱི་གྲུབ་པ་འགོག་པའི་ཚུལ།བདག་
དང་ཤིང་རྟའི་དཔྱད་པ་དངོས་པོ་གཞན་ལ་ཡང་བསྒྲེ་བར་བསྟན་པ་
གསུམ། དང་པོ་དེ་ཉིད་འཆད་པར་བྱེད་པ་ལ། ཉོན་མོངས་སྐྱོན་རྣམས་
མ་ལུས་འཇིག་ཚོགས་ལ། །ལྷ་ལས་བྱུང་བར་བློ་ཡིས་མཐོང་གྱུར་་
ཅིང་། །བདག་ནི་འདི་ཡི་ཡུལ་དུ་རྟོགས་བྱས་ནས། །རྣམ་འབྱོར་བ་
ཡིས་བདག་ནི་འགོག་པར་བྱེད། །ཞེས་པའི་གཞུང་འདི་བྱུང་། གཉིས་
པ་ལ།བདག་རང་བཞིན་གྱིས་གྲུབ་པ་དགག་པ་དང་།བདག་གི་བ་རང་
བཞིན་གྱིས་གྲུབ་པ་དགག་པ་གཉིས།དང་པོ་ལ།གཞན་སྡེས་འདོད་པའི་
བདག་དགག་པ། རང་སྡེས་འདོད་པའི་བདག་དགག་པ། དེ་གཉིས་ཀྱི་
ལྷག་མའི་ཕྱོགས་དགག་པ། གང་ཟག་རྫས་ཡོད་དགག་པ། བདག་་
བཏགས་ཙམ་དུ་བཞག་པ་དཔེ་དང་བཅས་པ། དེ་ལྟར་བཞག་པ་ལ་
མཐར་འཛིན་གྱི་རྟོག་པ་སྤོངས་སླ་བའི་ཡོན་ཏན་བསྟན་པ་དང་དྲུག་
ཡོད་པ་སྡོམ་སྟེ་འཆད་པ་ལ། ཟ་བོ་རྟག་དངོས་བྱེད་པ་མིན་པའི་བདག།
ཞེས་པ་ནས། མ་བརྟགས་གྲགས་པར་གཏི་མུག་ལས་ཡིན་ནོ། །ཞེས་
པའི་བར་གྱི་གཞུང་འདི་བྱུང་། གཉིས་པ་བདག་གི་བ་རང་བཞིན་གྱིས་
གྲུབ་པ་འགོག་པ་དེ་ཉིད་འཆད་པར་བྱེད་པ་ལ། གང་ཕྱིར་བྱེད་པོ་མེད་
ཅན་ལས་མེད་པ། །དེ་ཕྱིར་བདག་གི་བདག་མེད་པར་ཡོད་མིན། །དེ་
ཕྱིར་བདག་དང་བདག་གི་སྟོང་ལྟ་ཞིང་། །རྣམ་འབྱོར་བ་དེ་རྣམ་པར་
178

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
གྲོལ་བར་འགྱུར། །ཞེས་པའི་གཞུང་འདི་བྱུང་། གསུམ་པ་ལ་བུམ་
སོགས་ལ་བསྒྲེ་བ།རྒྱུ་འབྲས་ལ་བསྒྲེ་བ།རྩོད་སྤངས་དང་གསུམ་ཡོད་པ་
སྡོམ་སྟེ་འཆད་པ་ལ།བུམ་པ་སྣ་བུ་རེ་ལྡེ་དམག་དང་ནགས་ཚལ་ཕྲེང་བ་
ལྗོན་ཤིང་དང་། །ཞེས་པ་ནས།དེ་སྐད་སྔར་བཤད་ལྷག་མ་ཕྱོགས་འདི་
ཉིད་ཀྱིས་རྟོགས་པར་གྱི། །ཞེས་པའི་བར་གྱི་གཞུང་འདི་བྱུང་། གཉིས་
པ་སྟོང་ཉིད་ཀྱི་རབ་དབྱེ་ལ། བསྟན་བཤད་གཉིས་ཡོད་པ་སྡོམ་སྟེ་
འཆད་པ་ལ།བདག་མེད་འདི་ནི་འགྲོ་བ་རྣམ་གྲོལ་ཕྱིར། །ཞེས་པ་ནས།
དེ་དག་དེ་སྐད་རབ་ཏུ་བསྒྲགས། །ཞེས་པའི་བར་གྱི་གཞུང་འདི་བྱུང་།
བཞི་བ་སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་དེ་ཉིད་་་་
འཆད་པར་བྱེད་པ་ལ། དེ་ལྟར་བློ་གྲོས་ཟེར་གྱི་སྣང་བ་གསལ་བྱས་
པས། །ཞེས་པ་ནས། རྒྱལ་པའི་ཡོན་ཏན་རྒྱ་མཚོའི་ཕ་རོལ་མཆོག་ཏུ་
འགྲོ།དབུ་མ་ལ་འཇུག་པ་ལས།སེམས་བསྐྱེད་པ་དྲུག་པའོ། །ཞེས་པའི་
བར་གྱི་གཞུང་འདི་བྱུང་།གསུམ་པ་རིང་དུ་སོང་བ་སོགས་བཤད་པ་ལ།
ས་བདུན་པ་དང་།ས་བརྒྱད་པ་དང་།སུ་དགུ་བ་དང་།ས་བཅུ་བ་བཤད་
པ་དང་བཞི། དང་བོ་དེ་ཉིད་འཆད་པ་ལ། རིང་དུ་སོང་འདིར་འདི་ནི་
སྐད་ཅིག་དང་། །སྐད་ཅིག་ལ་ནི་འགོག་པར་འཇུག་འགྱུར་ཞིང་། །
ཐབས་ཀྱི་ཕ་རོལ་ཕྱིན་ལེགས་འབར་བའང་འཐོབ། །དབུ་མ་འཇུག་
པ་ལས། སེམས་བསྐྱེད་པ་བདུན་པའོ། །ཞེས་པའི་གཞུང་འདི་བྱུང་།
གཉིས་པ་ལ། སྨོན་ལམ་ལྷག་ཅིང་འགོག་པ་ལས་སློང་ཚུལ། ཉོན་མོངས་
ཟད་པར་བསྟན་པ།དབང་བཅུ་ཐོབ་པར་བསྟན་པ་དང་གསུམ་ཡོད་པ་
སྡོམ་སྟེ་འཆད་པ་ལ།ཡང་ཡང་སྔར་དག་ལས་ལྷག་ཐོབ་བྱའི་ཕྱིར།ཞེས་
པ་ནས། དབུ་མ་འཇུག་པ་ལས། སེམས་བསྐྱེད་པ་བརྒྱད་པའོ། །ཞེས་
པའི་བར་གྱི་གཞུང་འདི་བྱུང་།གསུམ་པ་དེ་ཉིད་འཆད་པར་བྱེད་པ་ལ།
179

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དགུ་བ་ལ་ནི་དེའི་སྟོབས་ལྟ་ཞིག་མཐའ་དག་རྫོགས་པར་དག་འགྱུར་
ཞིང་། །དེ་བཞིན་ཡང་དག་རིག་ཆོས་རང་གི་ཡོན་ཏན་ཡོངས་སུ་དག་
པའང་འཐོབ། །དབུ་མ་འཇུག་པ་ལས། སེམས་བསྐྱེད་པ་དགུ་བའོ། །
ཞེས་པའི་གཞུང་འདི་བྱུང་།བཞི་བ་དེ་ཉིད་འཆད་པར་བྱེད་པ་ལ།བཅུ་
བའི་ས་ལ་དེ་ཡིས་ཀུན་ནས་སངས་རྒྱས་རྣམས་ལས་དབང་བསྐུར་
བ། །དམ་པ་འཐོབ་ཅིང་ཡེ་ཤེས་ལྷག་པར་མཆོག་ཏུ་བྱུང་བར་གྱུར་
པའང་ཡིན། །ཆར་སྤྲིན་རྣམས་ལས་ཆུ་ཆར་འབབ་པ་ཇི་ལྟར་དེ་་་་
བཞིན་འགྲོ་རྣམས་ཀྱི། །དགེ་བའི་ལོ་ཏོག་ཆེད་དུ་རྒྱལ་སྲས་ལས་ཀྱང་
ལྷུན་གྲུབ་ཆོས་ཆར་འབབ། །དབུ་མ་ལ་འཇུག་པ་ལས། སེམས་བསྐྱེད་
པ་བཅུ་བའོ། །ཞེས་པའི་གཞུང་འདི་བྱུང་། གཉིས་པ། ས་བཅུའི་ཡོན་
ཏན་བསྟན་པ་ལ། ས་དང་པོ་དང་། ས་གཉིས་པ་ནས་བདུན་པའི་བར་
དང་།དག་པ་ས་གསུམ་གྱི་ཡོན་ཏན་བཤད་པ་དང་གསུམ་ཡོད་པ་སྡོམ་
སྟེ་འཆད་པ་ལ།དེ་ཚེ་འདིས་ནི་སངས་རྒྱས་བརྒྱ་མཐོང་ཞིང་། །ཞེས་པ་
ནས། སྐད་ཅིག་སྐད་ཅིག་ལ་ནི་སྟོན་པར་ནུས། །ཞེས་པའི་བར་གྱི་
གཞུང་འདི་བྱུང་།གཉིས་པ།འབྲས་བུའི་ས་ལ།དང་པོ་སངས་རྒྱས་པའི་
ཚུལ། སྐུ་དང་ཡོན་ཏན་གྱི་རྣམ་བཞག སྤྲུལ་བའི་སྐུ་བསྟན་པ། ཐེག་
པ་གཅིག་ཏུ་བསྒྲུབ་པ།མངོན་པར་བྱང་ཆུབ་པ་དང་བཞུགས་པའི་ཁྱད་
པར་བཤད་པ་ལྔ། དང་པོ་ལ་དངོས་དང་། རྩོད་སྤངས་གཉིས་ཡོད་པ་
སྡོམ་སྟེ་འཆད་པ་ལ།གང་ཕྱིར་ནམ་མཁའ་དྲི་མ་མེད་ལ་ཟླ་སྣང་གསསལ་
བར་འགྱུར་བའི་ཕྱིར། ཞེས་པ་ནས། ཁྱད་པར་གྱིས་འཕངས་ལས་ཆེས་
བསམ་མི་ཁྱབ། །ཞེས་པའི་བར་གྱི་གཞུང་འདི་བྱུང་།གཉིས་པ་ལ།སྐུའི་
རྣམ་བཞག་དང་། སྟོབས་བཅུའི་རྣམ་བཞག་གཉིས་ཡོད་པ་སྡོམ་སྟེ་
འཆད་པ་ལ།ཤེས་བྱའི་བུད་ཤིང་སྐམ་པོ་མ་ལུས་པ། །ཞེས་པ་ནས།ཡོན་
180

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
ཏན་འདི་དག་ཐོབ་པར་འགྱུར། །ཞེས་པའི་བར་གྱི་གཞུང་འདི་བྱུང་།
གསུམ་པ་དེ་ཉིད་འཆད་པར་བྱེད་པ་ལ། སླར་ཡང་མི་གཡོ་སྐུ་མངའ་
ཁྱོད་ཀྱི་སྲིད་གསུམ་བྱོན་ནས་སྤྲུལ་རྣམས་ཀྱིས། །གཤེགས་པ་དང་ནི་
བལྟམ་དང་བྱང་ཆུབ་ཞི་བའི་འཁོར་ལོའང་སྟོན་པར་མཛད། །དེ་
ལྟར་ཁྱོད་ཀྱིས་འཇིག་རྟེན་གཡོ་བག་སྤྱོད་ཅན་རེ་བའི་ཞགས་པ་ནི། །
མང་པོས་བཅིངས་པ་མ་ལུས་ཐུགས་རྗེ་མྱ་ངན་འདས་པར་བཀྲི་བར་
མཛད།ཞེས་པའི་གཞུང་འདི་བྱུང་།བཞི་བ་དེ་ཉིད་འཆད་པར་བྱེད་པ་
ལ། གང་ཕྱིར་འདི་ན་དེ་ཉིད་ཤེས་ལས་དྲི་མ་མཐའ་དག་སེལ་བ་ནི། །
ཞེས་པ་ནས། སྦྱར་ཞིང་རྣམ་པར་དབེན་པ་ལའང་བློ་སྦྱངས་རྣམས་ལ་
ལོགས་སུ་གསུངས། །ཞེས་པའི་བར་གྱི་གཞུང་འདི་བྱུང་།ལྔ་བ་དེ་ཉིད་
འཆད་པར་བྱེད་པ་ལ།བདེ་བར་གཤེགས་པ་མ་ལུས་ཕྱོགས་ཞིང་སངས་
རྒྱས་ཡུལ་དག་ན། །ཞེས་པ་ནས། བཅོམ་ལྡན་ཐུགས་རྗེས་ཁྱོད་ཐུགས་
ཞི་ལས་བཟློག་པས་ཁྱོད་ལ་མྱ་ངན་འདས་མི་མངའ། །ཞེས་པའི་བར་
གྱི་གཞུང་འདི་བྱུང་། གསུམ་པ་ཇི་ལྟར་བརྩམས་པའི་ཚུལ་དེ་ཉིད་་
འཆད་པར་བྱེད་པ་ལ།ལུགས་འདི་དགེ་སློང་ཟླ་གྲགས་ཀྱི།ཞེས་པ་ནས།
གཞུང་ལུགས་རྣམས་ལྟར་གཞན་ལུགས་བཞེད་གཞུང་འདི་ལས་་་་་
གཞན་ལ་དགའ་བློ་དོར་བར་བྱ། །ཞེས་པའི་བར་གྱི་གཞུང་འདི་བྱུང་།
བཞི་བ་དགེ་བ་བསྔོ་བ་དེ་ཉིད་འཆད་པར་བྱེད་པ་ལ། སློབ་དཔོན་ཀླུ་
སྒྲུབ་ལུགས་བཟང་བསྙད་ལས་བདག་གི་བསོད་ནམས་ཕྱོགས་ཀྱི་་་་་
མཐར། །ཁྱབ་ཅིང་ཡིད་མཁའ་ཉོན་མོངས་ཀྱིས་སྟོཪ་སྟོན་གའི་རྒྱུ་
སྐར་ལྟར་དཀར་བའམ། །སེམས་ཀྱི་སྦྲུལ་ལ་གདེགས་ཀའི་ནོར་བུ་
དང་འདྲ་གང་ཞིག་ཐོབ་པ་དེས། །འཇིག་རྟེན་མ་ལུས་དེ་ཉིད་རྟོགས་
ནས་མྱུར་དུ་བདེ་གཤེགས་སར་བགྲོད་ཤོག།ཞེས་པའི་གཞུང་འདི་བྱུང་།
181

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བཞི་པ་མཇུག་གི་དོན་ལ་སློབ་དཔོན་གང་གིས་མཛད་པ་དང་། ལོ་པཎ་
གང་གིས་བསྒྱུར་བ་གཉིས།དང་པོ་དེ་ཉིད་འཆད་པར་བྱེད་པ་ལ།དབུ་
མ་ལ་འཇུག་པ་ཟབ་པ་དང་རྒྱ་ཆེ་བའི་ཚུལ་གསལ་བར་བྱེད་པ། སློབ་
དཔོན་ཟླ་བ་གྲགས་པ་ཐེག་པ་མཆོག་ལ་ཐུགས་གཞོལ་བ། མི་འཕྲོག་
པའི་མཁྱེན་རབ་དང་ཐུགས་རྗེ་མངའ་བ། རི་མོར་བྲིས་པའི་བ་དྲུས་མ་
ལས་འོ་མ་བཞོས་པས་བདེན་པར་ཞེན་པ་བཟློག་པར་མཛད་པས་སྦྱར་
བ་རྫོགས་སོ། །ཞེས་པའི་གཞུང་འདི་བྱུང་། གཉིས་པ་དེ་ཉིད་འཆད་
པར་བྱེད་པ་ལ། ཁ་ཆེའི་ཡུལ་གྱི་གྲོང་ཁྱེར་དཔེ་མེད་ཀྱི་དབུས། ཞེས་པ་
ནས། ལོ་ཙཱ་བ་དེ་ཉིད་ཀྱི་ཉི་འོག་ཤར་ཕྱོགས་པའི་དཔེ་དང་གཏུགས་
ཤིང་ལེགས་པར་བཅོས་ཏེ་གཏན་ལ་ཕབ་པའོ། །ཞེས་པའི་བར་གྱི་
གཞུང་འདི་བྱུང་བ་ཡིན་ཞེས་ཁས་ལེན་ཁར་ཐལ། དེ་ལྟར་ཁས་ལེན་
དགོས་པའི་ཕྱིར། འཇུག་པའི་རྣམ་བཤད་དགོངས་པ་རབ་གསལ་བཞིན། །
འཇུག་པའི་ས་བཅད་མདོར་བསྡུས་འདི་སྦྱར་བས། །འཇུག་ངོགས་དམ་པ་དབུ་
མའི་ཚིག་དོན་ལ། །འཇུག་པའི་རྣམ་དཔྱོད་ཟླ་དང་བྲལ་བར་ཤོག། ། །ལྔ་བ་
ཕར་ཕྱིན་གྱི་འཕྲོས་དང་ས་བཅད་ནི། འགྲེལ་བ་དོན་གསལ་ལས། རྒྱ་གར་
སྐད་དུ། ཨ་བྷི་ས་ཡ་ཨ་ལཾ་ཀཱ་ར་ན་མ་པཱཛྙ་པཱ་ར་མི་ཏ་ཨུ་པ་དེ་ཤ་ཤཱ་སྟ་
བྲིརྟི།བོད་སྐད་དུ།ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་
བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་བ།བམ་བོ་དང་
པོ།སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་
ལོ། །ཤེས་རབ་ཕ་རོལ་ཕྱིན་པ་ལ། །ཞེས་པ་ནས།ལོ་ཙཱ་བ་དགེ་སློང་བློ་
ལྡན་ཤེས་རབ་ཀྱིས་ལེགས་པར་གཏན་ལ་ཕབ་པའོ། །ཞེས་པའི་བར་
ཀྱི་གཞུང་འདི་གང་ལས་འཕྲོས་ན། བསྟན་བཅོས་མངོན་པར་རྟོགས་
པའི་རྒྱན་ལས། ཉན་ཐོས་ཞི་བ་འཚོལ་རྣམས་ཀུན་ཤེས་ཉིད་ཀྱིས་ཉེར་
182

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
ཞིར་ཁྲིད་མཛད་གང་ཡིན་དང༌། །འགྲོ་ལ་ཕན་པར་བྱེད་རྣམས་ལམ་
ཤེས་ཉིད་ཀྱིས་འཇིག་རྟེན་དོན་སྒྲུབ་མཛད་པ་གང༌། །གང་དང་ཡང་
དག་ལྡན་པས་ཐུབ་རྣམས་རྣམ་པ་ཀུན་ལྡན་སྣ་ཚོགས་འདི་གསུངས་
པ། །ཉན་ཐོས་བྱང་ཆུབ་སེམས་དཔའི་ཚོགས་བཅས་སངས་རྒྱས་ཀྱི་
ནི་ཡུམ་དེ་ལ་ཕྱག་འཚལ་ལོ། །ཞེས་པའི་གཞུང་འདི་ལས་འཕྲོས་པར་
ཐལ།འཕྲོས་ཚུལ་གཞུང་འདིའི་སྐབས་སུ་མཁྱེན་གསུམ་གྱིས་རང་སྲས་
འཕགས་བཞིའི་བཞེད་དོན་སྒྲུབ་ཚུལ་གསུང་བ་ལ།འོ་ན་མཁྱེན་གསུམ་
སྒྲུབ་བྱེད་ཀྱི་སྦྱོར་བ་བཞི་གྲུབ་འབྲས་ཆོས་སྐུ་དང་བཅས་པ་རྒྱས་པར་
འཆད་ཚུལ་ཇི་ལྟ་བུ་ཡིན་ཞེ་ན། དེའི་ལན་རྒྱལ་སྲས་སེངྒེ་བཟང་བོས་
འཆད་པ་ལ་དྲངས་མ་ཐག་པའི་གཞུང་འདི་བྱུང་བ་ཡིན་པའི་ཕྱིར། དེ་
ལྟར་འཕྲོས་པ་ཡིན་ན་འཕྲོས་ཚུལ་ཅན་གྱི་གཞུང་འདི་ཉིད་གཞིར་བྱས་
ཏེ། ཡུམ་གྱི་སྦས་དོན་མངོན་རྟོགས་ཀྱི་རིམ་པ་མི་ཕམ་མགོན་པོའི་མན་
ངག་བཞིན་དུ་རྒྱས་པར་འཆད་པའི་འགྲེལ་བ་དོན་གསལ་དེ་ཉིད་
འཆད་པ་ལ།མཚན་གྱི་དོན།གཞུང་གི་དོན།མཇུག་གི་དོན་དང་གསུམ།
དང་པོ་ལ་དངོས་དང་ཞར་བྱུང་གཉིས། དང་པོ་དེ་ཉིད་འཆད་པར་
བྱེད་པ་ལ། རྒྱ་གར་སྐད་དུ། ཨ་བྷི་ས་མ་ཡ་ཨ་ལཾ་ཀཱ་ར་ན་མ་པཛྙ་པཱ་ར་མི་
ཏ་ཨུ་བ་དེ་ཤཱ་སྟ་བྲི་རྟི། བོད་སྐད་དུ། ཤེས་རབ་ཀྱི་ཕ་རོལ་ཏུ་ཕྱིན་པའི་
མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་
འགྲེལ་བ་ཞེས་པའི་གཞུང་འདི་བྱུང༌། གཉིས་པ་ལ། བམ་གྲངས་དང་།
འགྱུར་ཕྱག་གཉིས་ཡོད་བསྡོམ་སྟེ་འཆད་པ་ལ། བམ་པོ་དང་པོ། སངས་
རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །
ཞེས་པའི་གཞུང་འདི་བྱུང་། གཉིས་པ་གཞུང་གི་དོན་ལ། བཤད་པ་ལ་
འཇུག་པ་དང་། བཤད་པ་ཉིད་འགོད་པ་དང་། བཤད་པ་མཐར་ཕྱིན་
183 --

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པའི་ཚུལ་དང་གསུམ། དང་པོ་ལ་མཆོད་པར་བརྗོད་ཅིང་བཤད་པར་
དམ་བཅའ་བ་དང་། འགྲེལ་བ་རྩོམ་རིགས་པར་བསྒྲུབ་པ་དང་ཁེངས་
སྐྱུང་ཞིང་སྤྲོ་བ་སྐྱེ་བའི་རྒྱུ་མཚན་གསུམ། དང་པོ་དེ་ཉིད་འཆད་པར་
བྱེད་པ་ལ། ཤེས་རབ་ཕ་རོལ་ཕྱིན་པ་ལ། དེའི་རྒྱན་ཚིག་ལེའུར་བྱས་པ་
དག ཀུན་ཀྱི་རྒྱན་དུ་འགྱུར་བ་ནི། རྣམ་པར་དབྱེ་ཕྱིར་གུས་ཕྱག་
འཚལ། ཞེས་པའི་གཞུང་འདི་བྱུང༌། གཉིས་པ་ལ། ཕྱིའི་རྐྱེན་དགེ་བའི་
བཤེས་གཉེན་གྱི་མན་ངག་དང་ལྡན་ཚུལ།ནང་གི་རྐྱེན་བསྟན་བཅོས་ཀྱི་
དོན་རྟོགས་པའི་ཤེས་རབ་དང་ལྡན་ཚུལ།དེས་ན་འགྲེལ་བ་རྩོམ་རིགས་
པ་དང་གསུམ་ཡོད་པ་སྡོམ་སྟེ་འཆད་པ་ལ། འགྲོ་ལ་ཆགས་པས་ཀུན་
ཆགས་མཛད། །འཕགས་པ་ཐོགས་མེད་སྐྱོབས་ཉིད་ཀྱིས། །ཞེས་པ་
ནས། སངས་རྒྱས་དབང་གི་རྙེད་པ་ནི། །མཁས་པ་རྣམས་ཀྱིས་དབྱེ་
བའི་རིགས། །ཞེས་པའི་བར་གྱི་གཞུང་འདི་བྱུང་། གསུམ་པ་དེ་ཉིད་
འཆད་པར་བྱེད་པ་ལ། རྣམ་པ་ཀུན་ཏུ་བདག་གི་ནི། །སྤྱོད་ཡུལ་མིན་
ཡང་བསོད་ནམས་དག།བསྒྲུབ་དང་མཐུན་ཕྱིར་རང་གཞན་ལ། །ཕན་
བཏགས་འདོད་པས་སྤྲོ་བ་སྐྱེས། །ཞེས་པའི་གཞུང་འདི་བྱུང་། གཉིས་
པ་བཤད་པ་ཉིད་འགོད་པ་ལ།མཆོད་བརྗོད་དང་།རྒྱས་པ་ལ་དད་པའི་
གང་ཟག་ལ་ཕྱེ་སྟེ་བཤད་པ་དང་། བསྡུས་དོན་གཞན་བཤད་པ་གསུམ།
དང་པོ་ལ། མཚམས་སྦྱར་རྩ་བ་འགྲེལ་བ་གསུམ་ཡོད་པ་སྡོམ་སྟེ་འཆད་
པ་ལ། འཕགས་པ་བྱམས་པ་རང་ཉིད་དམ་པའི་སྤྱོད་པ་དང་མཐུན་
པར་རབ་ཏུ་སྟོན་པ། ཞེས་པ་ནས་སྒྲུབ་པར་བྱེད་པ་ཉིད་ཀྱི་ཡུམ་དེ་ལ་
ཕྱག་འཚལ་ལོ། །ཞེས་པའི་བར་གྱི་གཞུང་འདི་བྱུང་།གཉིས་པ་རྒྱས་པ་
ལ་དད་པའི་གང་ཟག་ལ་ཕྱེ་སྟེ་བཤད་པ་ལ། བསྟན་ཆོས་ཀྱི་དགོས་དོན་
དང་།བསྡུས་དོན་དང་།ཚིག་དོན་བཤད་པ་གསུམ།དང་པོ་ལ།བསྟན་
- 184

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
ཆོས་རྩོམ་པ་དགོས་མེད་ཀྱི་དོགས་པ་སྤངས་ནས་བརྗོད་བྱ་མཁྱེན་
གསུམ་སྤྱིའི་རྣམ་བཞག་དང༌།མདོ་དང་ཟློས་སྐྱོན་སྤངས་ནས་དགོས་པ་
ཡོད་པར་སྒྲུབ་པ་གཉིས་ཡོད་པ་སྡོམ་སྟེ་འཆད་པ་ལ། དེ་ལྟར་ཕྱག་
འཚལ་བ་དང་བསྟོད་པ་སྔོན་དུ་འགྲོ་བའི་བསྟན་བཅོས་མངོན་པར་
རྟོགས་པའི་རྒྱན། ཞེས་པ་ནས། གདུལ་བྱ་རྣམས་ཀྱི་བདེ་བླག་ཏུ་རྟོགས་
པར་འགྱུར་བ་ནི་བསྟན་བཅོས་རྩོམ་པའི་དགོས་པ་ཡིན་ནོ། །ཞེས་
པའི་བར་གྱི་གཞུང་འདི་བྱུང་། གཉིས་པ་བསྡུས་དོན་ལ། མཚམས་སྦྱར་
བ།ངག་ཉེ་བར་འགོད་པ་བསྡུས་ཏེ་བཤད་པ་དང་།རྒྱས་པར་མ་བཀྲོལ་
བའི་རྒྱུ་མཚན་བཞི་ཡོད་པ་སྡོམ་སྟེ་འཆད་པ་ལ། དེ་ལྟར་འབྲེལ་བ་ལ་
སོགས་པ་བསྙད་ནས་ཞེས་པ་ནས།ཟློས་པའི་ཉེས་པར་འགྱུར་དུ་དོགས་
ནས་རྣམ་པར་མ་བཀྲོལ་ལོ། །ཞེས་པའི་བར་གྱི་གཞུང་འདི་བྱུང་།
གསུམ་པ་ཚིག་དོན་ལ།མཁྱེན་གསུམ་རྒྱས་པར་བཤད་པ།སྦྱོར་བཞི་རྒྱས་
པར་བཤད་པ། ཆོས་སྐུ་རྒྱས་པར་བཤད་པ་གསུམ། དང་པོ་ལ་དོན་དུ་
གཉེར་བྱ་རྣམ་མཁྱེན་དང་། དེར་བགྲོད་པའི་ཐབས་ལམ་ཤེས་དང་།
ལམ་ཤེས་རྣམ་པར་དག་བྱེད་ཀྱི་ཡན་ལག་གཞི་ཤེས་བཤད་པ་གསུམ།
དང་བོ་མཚམས་སྦྱར་བ།ཆོས་བཅུ་རྒྱས་པར་བཤད་པ། སྐབས་བསྡུ་བ་
གསུམ།དང་བོ་དེ་ཉིད་འཆད་པར་བྱེད་པ་ལ།དེ་ལྟར་བསྡུས་པའི་དོན་
ཀུན་བསྟན་ནས།ཞེས་པ་ནས།ཚིག་ལེའུར་བྱས་པ་རྣམ་པར་བཤད་པའི་
སྒོ་ནས་བཤད་པར་བཞེད་དེ། ཞེས་པའི་བར་གྱི་གཞུང་འདི་བྱུང་།
གཉིས་པ་ལ། རྣམ་མཁྱེན་ཐོབ་པའི་ཆེད་དུ་དམ་བཅས་པའི་བསམ་པ་
དམ་བཅའ་བཤད་པ། དམ་བཅའི་དོན་བསྒྲུབ་པའི་ཐབས་སྟོན་པའི་
གདམས་ངག་བཤད་པ། གདམས་དོན་ཇི་ལྟར་བསྒྲུབ་པའི་བསྒྲུབ་པ་
·བཤད་པ་གསུམ། དང་བོ་ལ། དེའི་མཚན་ཉིད་དམིགས་པ་དང་བཅས་
185

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པ་བཤད་པ། འཕྲོས་དོན་དབྱེ་བ་བཤད་པ་གཉིས་ཡོད་པ་སྡོམ་སྟེ་
འཆད་པ་ལ། སེམས་བསྐྱེད་པ་རང་གི་ངོ་བོ་དམིགས་པ་དང་བཅས་པ།
སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་
ཆུབ་འདོད། །ཞེས་པ་ནས། ལས་དང་པོ་བའི་ས་ནས་བཟུང་སྟེ་སངས་
རྒྱས་ཀྱི་སའི་བར་བསྡུས་པ་ཡིན་ནོ། །ཞེས་པའི་བར་གྱི་གཞུང་འདི་
བྱུང་། གཉིས་པ་ལ་དངོས་དང་། གདམས་ངག་གི་དོན་བསྒོམས་པས་
སྟོང་ཉིད་ལ་དམིགས་པའི་སྒོམ་བྱུང་སྐྱེས་པའི་ཐོག་མ་བཤད་པ་གཉིས་
ཡོད་པ་སྡོམ་སྟེ་འཆད་པ་ལ། དབྱེ་བ་ཞར་ལ་བརྗོད་ནས་ཞེས་པ་ནས།
དགེ་བའི་བཤེས་གཉེན་ཡིན་པས་ཡོངས་སུ་འཛིན་པ་ཡིན་ནོ། །ཞེས་
པའི་བར་གྱི་གཞུང་འདི་བྱུང་། གསུམ་པ་གདམས་དོན་ཇི་ལྟར་བསྒྲུབ་
པའི་བསྒྲུབ་པ་བཤད་པ་ལ།སྒྲུབ་པའི་རྟེན་དང་།དམིགས་པ་དང་།ཆེད་
དུ་བྱ་བ་དང་།སྒྲུབ་པའི་ངོ་བོ་བཞི་ཡོད་པ་སྡོམ་སྟེ་འཆད་པ་ལ།སྒྲུབ་པ་
དང་ལྡན་པ་ལ་ངེས་པར་བྱེད་པའི་ཆ་དང་མཐུན་པ་ཇི་སྐད་བཤད་པ་
དང་།ཞེས་པ་ནས།ངེས་པར་འབྱུང་བའི་སྒྲུབ་པ་ནི་རྣམ་པ་བརྒྱད་ཡིན་
ནོ། །ཞེས་པའི་བར་གྱི་གཞུང་འདི་བྱུང་། གསུམ་པ་སྐབས་བསྡུ་བ་དེ་
ཉིད་འཆད་པར་བྱེད་པ་ལ།ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་
གི་བསྟན་ཆོས་མངོན་པར་རྟོགས་པའི་རྒྱན་ཞེས་བྱ་བ་ལས་སྐབས་དང་
བོའི་འགྲེལ་བའོ། །ཞེས་པའི་གཞུང་འདི་བྱུང་། གཉིས་པ་ལ་ལམ་ཤེས་
ལ་འབྲེལ་བཀོད་པས་མཚམས་སྦྱར་བ།ཆོས་བཅུ་གཅིག་གིས་ལམ་ཤེས་
མཚོན་ཏེ་བསྟན་པ། སྐབས་བསྡུ་བ་གསུམ། དང་པོ་དེ་ཉིད་འཆད་པར་
བྱེད་པ་ལ། རྣམ་པ་ཐམས་ཅད་མཁྱེན་པ་ཉིད་རྟོགས་པ་ནི་ལམ་ཤེས་པ་
ཉིད་ཡོངས་སུ་ཤེས་བ་མེད་ན་མེད་པས་ལམ་ཤེས་པ་ཉིད་ཞེས་པའི་
གཞུང་འདི་བྱུང་།གཉིས་པ་ལ་ལམ་ཤེས་ཀྱི་ཡན་ལག་དང་།ལམ་ཤེས་ཀྱི་
---- 186

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
རང་བཞིན་གཉིས་ཡོད་པ་སྐབས་བསྡུ་བ་དང་བཅས་པ་སྡོམ་སྟེ་འཆད་
པ་ལ།ལྷ་རྣམས་རུང་བར་བྱ་བའི་ཕྱིར།འོད་ཀྱིས་མོག་མོག་བོར་མཛད་
དང་། །ཞེས་པ་ནས། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་
བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བ་ལས་སྐབས་་
གཉིས་པའི་འགྲེལ་བའོ།r་།ཞེས་པའི་བར་གྱི་གཞུང་འདི་བྱུང་། གསུམ་
ལམ་ཤེས་རྣམ་པར་དག་བྱེད་ཀྱི་གཞི་ཤེས་ལ། མཚམས་སྦྱར་བ།ལེའུའི་
གཞུང་བཤད་པ།སྐབས་བསྡུ་བ་གསུམ།དང་པོ་དེ་ཉིད་འཆད་པར་བྱེད་
པ་ལ། གཞི་ཐམས་ཅད་ཡོངས་སུ་ཤེས་པ་མེད་པར་ལམ་ལེགས་པར་
ཡོངས་སུ་ཤེས་པ་མེད་པས་ཐམས་ཅད་ཤེས་པ་ཉིད་ཅེས་པའི་གཞུང་
འདི་བྱུང་། གཉིས་པ་ལ། གཞི་ཤེས་ཀྱི་རང་བཞིན་དང་། མཁྱེན་གསུམ་
གྱི་མཇུག་བསྡུ་གཉིས་ཡོད་པ་སྐབས་བསྡུ་དང་བཅས་པ་སྡོམ་སྟེ་འཆད་
པ་ལ། ཚུར་རོལ་ཕ་རོལ་མཐའ་ལ་མིན། །དེ་དག་བར་ན་མི་གནས་
པ། །དུས་རྣམས་མཉམ་པ་ཉིད་ཤེས་ཕྱིར། །ཤེས་རབ་ཕ་རོལ་ཕྱིན་
པར་འདོད། །ཞེས་པ་ནས།ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་
གི་བསྟན་ཆོས་མངོན་པར་རྟོགས་པའི་རྒྱན་ཞེས་བྱ་བ་ལས་སྐབས་
གསུམ་པའི་འགྲེལ་བའོ། །ཞེས་པའི་བར་གྱི་གཞུང་འདི་བྱུང་། གཉིས་
པ་སྦྱོར་གཞི་རྒྱས་པར་བཤད་པ་ལ། དབང་དུ་བྱེད་པ་རྒྱུ་འབྲས་དང་།
བརྟན་པ་རྒྱུ་འབྲས་གཉིས། དང་བོ་ལ། དབང་དུ་བྱེད་པའི་རྒྱུ་རྣམ་
རྫོགས་སྦྱོར་བ་དང་། འབྲས་བུ་རྩེ་སྦྱོར་བཤད་པ་གཉིས། དང་པོ་ལ།
མཚམས་སྦྱར་བ།ལེའུའི་གཞུང་བཤད་པ། སྐབས་བསྡུ་བ་གསུམ།དང་
པོ་དེ་ཉིད་འཆད་པར་བྱེད་པ་ལ། ཐམས་ཅད་མཁྱེན་པ་ཉིད་གསུམ་
ཡོངས་སུ་ཤེས་པ་ནི།ཞེས་པ་ནས།རྣམ་པ་ཀུན་མངོན་པར་རྫོགས་པར་
རྟོགས་པ་ཞེས་པའི་བར་གྱི་གཞུང་འདི་བྱུང་།གཉིས་པ་ལ།རྣམ་རྫོགས་
187

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སྦྱོར་བ་སྤྱིའི་རྣམ་བཞག་དང་། ཐར་བ་ཆ་མཐུན་ནས་རྒྱུད་ལ་སྐྱེ་རིམ་
བཤད་པ་གཉིས།དང་པོ་ལ། རྣམ་རྫོགས་སྦྱོར་བའི་ངོ་བོ་དང་།སྦྱོར་བ་
སྒོམ་པའི་སྐྱོན་ཡོན་དང་། སྦྱོར་བའི་མཚན་ཉིད་གསུམ་ཡོད་པ་སྡོམ་སྟེ་
འཆད་པ་ལ། གཞི་ཤེས་པ་ཡི་བྱེ་བྲག་རྣམས། །རྣམ་པ་ཞེས་བྱ་མཚན་
ཉིད་དེ། །ཀུན་མཁྱེན་ཉིད་ནི་རྣམ་གསུམ་ཕྱིར།།དེ་ནི་རྣམ་པ་གསུམ་
དུ་འདོད། །ཅེས་པ་ནས། སྤྱིར་གཅིག་ཏུ་བསྡོམས་ན་ནི་མཚན་ཉིད་
དགུ་བཅུ་རྩ་གཅིག་ཏུ་འགྱུར་རོ། །ཞེས་པའི་བར་གྱི་གཞུང་འདི་བྱུང་།
གཉིས་པ་ཐར་བ་ཆ་མཐུན་ནས་སྐྱེ་རིམ་ལ་གྲངས་མེད་གསུམ་གྱི་ཐོག་
མ་བཤད་པའི་སྒོ་ནས་རྒྱན་གྱི་གདུལ་བྱ་ངོས་བཟུང་བ། སྨིན་བྱེད་ལམ་
གྱི་རིམ་པ་དང་། མངོན་རྟོགས་ཁྱད་པར་ཅན་སྐྱེ་རིམ་བཤད་པ་གསུམ་
ཡོད་པ་སྐབས་བསྡུ་དང་བཅས་པ་སྡོམ་སྟེ་འཆད་པ་ལ། ཐར་བའི་ཆ་
དང་མཐུན་པའི་དགེ་བའི་རྩ་བ་དང་ལྡན་པ་ཁོ་ན་ལ།ཞེས་པ་ནས།ཤེས་
རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་ཆོས་མངོན་པར་་་་་
རྟོགས་པའི་རྒྱན་ཞེས་བྱ་བ་ལས་སྐབས་བཞི་བའི་འགྲེལ་བའོ། །ཞེས་
པའི་བར་གྱི་གཞུང་འདི་བྱུང་།གཉིས་པ་འབྲས་བུ་རྩེ་སྦྱོར་ལ།མཚམས་
སྦྱར་བ།ལེའུའི་གཞུང་བཤད་པ།སྐབས་བསྡུ་བ་གསུམ།དང་བོ་དེ་ཉིད་
འཆད་པར་བྱེད་པ་ལ། རྣམ་པ་ཐམས་ཅད་མངོན་པར་རྫོགས་པར་
རྟོགས་པ་ཐོབ་པ་ལ། ཞེས་པ་ནས། རྩེ་མོའི་མངོན་པར་རྟོགས་པ། ཞེས་
པའི་བར་གྱི་གཞུང་འདི་བྱུང་།གཉིས་པ་ལ།སྦྱོར་ལམ།མཐོང་ལམ།སྒོམ་
ལམ། བར་ཆད་མེད་པའི་རྩེ་སྦྱོར་བཞི་ཡོད་པ་སྐབས་བསྡུ་དང་བཅས་
པ་སྡོམ་སྟེ་འཆད་པ་ལ། རྨི་ལམ་ན་ཡང་ཆོས་རྣམས་ཀུན། །རྨི་ལམ་ལྟ་
བུར་ལྟ་ལ་སོགས། །རྩེ་མོར་ཕྱིན་པའི་སྦྱོར་བའི་རྟགས། །རྣམ་པ་བཅུ་
གཉིས་དག་ཏུ་བཞེད། །ཅེས་པ་ནས།ཤེས་རབ་ཀྱི་ཕ་རོལ་ཏུ་ཕྱིན་པའི་
188

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
མན་ངག་གི་བསྟན་ཆོས་མངོན་པར་རྟོགས་པའི་རྒྱན་ཞེས་བྱ་བ་ལས་
སྐབས་ལྔ་བའི་འགྲེལ་བའོ།།།ཞེས་པའི་བར་གྱི་གཞུང་འདི་བྱུང་།
གཉིས་པ་བརྟན་པ་རྒྱུ་འབྲས་ལ། བརྟན་པ་ཐོབ་དོན་དུ་སྒོམ་པ་མཐར་
གྱིས་སྦྱོར་བ་དང་།བརྟན་པ་ཐོབ་པ་སྐད་ཅིག་མའི་སྦྱོར་བ་གཉིས།དང་
པོ་ལ་མཚམས་སྦྱར་བ།ལེའུའི་གཞུང་བྱེད་པ།སྐབས་བསྡུ་བ་གསུམ།དང་
བོ་དེ་ཉིད་འཆད་པར་བྱེད་པ་ལ། རྩེ་མོའི་མངོན་པར་རྟོགས་པ་ཐོབ་པ་
སོ་སོ་བ་དང་། །ཞེས་པ་ནས། མཐར་གྱིས་པའི་མངོན་པར་རྟོགས་པ་
ཞེས་པའི་བར་གྱི་གཞུང་འདི་བྱུང་། གཉིས་པ་ལ་རྩ་འགྲེལ་གཉིས་ཡོད་
པ་སྐབས་བསྡུ་དང་བཅས་པ་སྡོམ་སྟེ་འཆད་པ་ལ། སྦྱིན་པ་ཤེས་རབ་
བར་དག་དང་།ཞེས་པ་ནས།ཤེས་རབ་གྱི་ཕ་རོལ་ཏུ་ཕྱིན་པའི་མན་ངག་
གི་བསྟན་ཆོས་མངོན་པར་རྟོགས་པའི་རྒྱན་ཞེས་བྱ་བ་ལས་སྐབས་དྲུག་
པའི་འགྲེལ་བའོ། །ཞེས་བའི་བར་གྱི་གཞུང་འདི་བྱུང་། གཉིས་པ་སྐད་
ཅིག་སྦྱོར་ལ།མཚམས་སྦྱར་བ།ལེའུའི་གཞུང་བཤད་པ།སྐབས་བསྡུ་བ་
གསུམ། དང་པོ་དེ་ཉིད་འཆད་པར་བྱེད་པ་ལ། མཐར་གྱིས་པའི་མངོན་
པར་རྟོགས་པ་རྣམ་པར་བསྒོམས་པ་ནི། ཞེས་བ་ནས། དེ་ཡང་མཚན་
ཉིད་ཀྱི་རྣམ་པ་བཞི་ཡོད་པས་ཞེས་བའི་བར་གྱི་གཞུང་འདི་བྱུང་།
གཉིས་པ་ལ།རྣམ་པར་སྨིན་པ་མ་ཡིན་པ་དང་། རྣམ་པར་སྨིན་པ་དང་།
མཚན་ཉིད་མེད་པ་དང་། གཉིས་སུ་མེད་པའི་སྐད་ཅིག་སྦྱོར་བ་བཞི་
ཡོད་པ་སྐབས་བསྡུ་དང་བཅས་པ་སྡོམ་སྟེ་འཆད་པ་ལ། དང་པོ་རྣམ་
པར་སྨིན་པ་མ་ཡིན་པ། ཞེས་པ་ནས། ཤེས་རབ་ཀྱི་ཕ་རོལ་ཏུ་ཕྱིན་བའི་
མན་ངག་གི་བསྟན་ཆོས་མངོན་པར་རྟོགས་པའི་རྒྱན་ཞེས་བྱ་བ་ལས་
སྐབས་བདུན་པའི་འགྲེལ་བའོ། །ཞེས་པའི་བར་གྱི་གཞུང་འདི་བྱུང་།
གསུམ་པ་ཆོས་སྐུ་རྒྱས་པར་འཆད་པ་ལ།མཚམས་སྦྱོར་བ།ལེའུའི་གཞུང་
189

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བཤད་པ། སྐབས་བསྡུ་བ་གསུམ། དང་བོ་དེ་ཉིད་འཆད་པར་བཤད་པ་
ལ། སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་རྣམ་
པར་བསྒོམས་པའི་སྐད་ཅིག་མ་གཉིས་པ་ལ། ཆོས་ཀྱི་སྐུར་མངོན་པར་
རྫོགས་པར་བྱང་ཆུབ་པ་ཡིན་ཏེ།དེ་ཡང་ངོ་བོ་ཉིད་ཀྱི་སྐུ་ལ་སོགས་པའི་
དབྱེ་བས་རྣམ་པ་བཞི་ཡིན་པའི་ཞེས་པའི་གཞུང་འདི་བྱུང་། གཉིས་པ་
ལ།སྐུའི་རྣམ་བཞག་དང་།མཛད་པ་འཕྲིན་ལས་བཤད་པ་གཉིས།དང་
བོ་ལ།ངོ་བོ་ཉིད་སྐུ།ཡེ་ཤེས་ཆོས་སྐུ།ལོངས་སྐུ།མཆོག་གི་སྤྲུལ་སྐུ་བཤད་
པ་བཞི་ཡོད་པ་སྡོམ་སྟེ་འཆད་པ་ལ། དང་བོ་ངོ་བོ་ཉིད་སྐུ།ཐུབ་པའི་ངོ་
བོ་ཉིད་སྐུ་ནི། །ཞེས་པ་ནས། སངས་རྒྱས་བཅོམ་ལྡན་འདས་ཀྱི་སྤྲུལ་
བའི་སྐུ་རྒྱུན་མི་འཆད་པ་ཡིན་ནོ། །ཞེས་པའི་བར་གྱི་གཞུང་འདི་བྱུང་།
གཉིས་པ་མཛད་པ་འཕྲིན་ལས་ལ། དངོས་ཀྱི་དོན་དང་། ཚིག་དོན་
གཞན་གྱི་གོ་རིམ་ཀྱང་དོན་བདུན་ཅུའི་དང་པོ་དང་ཐ་མ་ལ་རྟེན་ནས་
རིག་པར་བྱ་བ་གཉིས།དང་པོ་ལ།མཚམས་སྦྱར་རྩ་འགྲེལ་གསུམ་ཡོད་
པ་སྡོམ་སྟེ་འཆད་པ་ལ། དེ་ལྟར་ངོ་བོ་ཉིད་ཀྱི་སྐུའི་བདག་ཉིད་བསྒོམས་
པའི་སྟོབས་ལས་བྱུང་། ཞེས་པ་ནས། འཕྲིན་ལས་ཉི་ཤུ་རྩ་བདུན་ཡང་
འཁོར་བ་ཇི་སྲིད་པར་བཞེད་པས་མཛད་པ་ཡིན་ནོ། །ཞེས་པའི་བར་
གྱི་གཞུང་འདི་བྱུང་། གཉིས་པ་སྐབས་བསྡུ་དང་བཅས་སྡོམ་ཏེ་འཆད་
པ་ལ།སེམས་སྐྱེད་པ་དང་པོ་དང་ཐ་མ་ལས་བསྟན་པའི་གོ་རིམ།ཞེས་པ་
ནས། ཤེས་རབ་ཀྱི་ཕ་རོལ་ཏུ་ཕྱིན་བའི་མན་ངག་གི་བསྟན་ཆོས་མངོན་
པར་རྟོགས་པའི་རྒྱན་ཞེས་བྱ་བ་ལས་སྐབས་བརྒྱད་པའི་འགྲེལ་
བའོ། །ཞེས་པའི་བར་གྱི་གཞུང་འདི་བྱུང་། གསུམ་པ་བསྡུས་དོན་
གཞན་བསྟན་པ་ལ། དོན་དྲུག་ཏུ་བསྡུ་བ་དང་། དོན་གསུམ་དུ་བསྡུ་བ་
གཉིས་ཡོད་པ་སྡོམ་སྟེ་འཆད་པ་ལ། རྒྱས་པ་ལ་དགའ་བའི་སེམས་ཅན་
190-
BT -= --"-

གཞུང་བཀའ་པོད་ཆེན་མོ་ལྔའི་འཕྲོས་དང་ས་བཅད།
ལ་ཕན་གདགས་པར་དེ་ལྟར་དོན་བརྒྱད་ཀྱི་སྒོ་ནས་རྣམ་པར་བཤད་
ནས།ཞེས་པ་ནས།དེ་ཁོ་ན་བཞིན་དུ་བཤད་པར་བྱ་བ་ཡིན་ནོ། །ཞེས་
པའི་བར་གྱི་གཞུང་འདི་བྱུང་། གསུམ་པ་བཤད་པ་མཐར་ཕྱིན་པའི་བྱ་
བ་ལ། བཤད་བྱ་འཆད་བྱེད་ཀྱི་ཁྱད་པར་དང་། བརྩམས་པའི་དགེ་བ་
བསྔོ་བ། ཁེངས་སྐྱུང་ཞིང་འགྲེལ་བ་རྩོམ་པར་སྤྲོ་བའི་རྒྱུ་མཚན་གསུམ།
དང་པོ་ལ་བཤད་བྱའི་ཁྱད་པར་དང་། གང་ལ་རྟེན་ནས་ཚུལ་ཇི་ལྟར་
བཤད་པ་གཉིས་ཡོད་པ་སྡོམ་སྟེ་འཆད་པ་ལ། ལ་ལ་ལས་དོན་གཞན་
ལས་ཚིག། གཞན་ལས་རྣམ་གྲངས་མིང་གིས་ཏེ། །ཞེས་པ་ནས། ཚིག་
ལེའུ་རུ་བྱས་པའི་འགྲེལ་གསལ་བ། འདི་ནི་སེང་གེ་བཟང་བོས་བྱས།
ཞེས་པའི་བར་གྱི་གཞུང་འདི་བྱུང་། གཉིས་པ་དེ་ཉིད་འཆད་པར་བྱེད་
པ་ལ། དེ་བསྡེབས་པ་ལས་བྱུང་བ་ཡི། །དགེ་བ་བདག་གི་གང་ཐོབ་
པ། །དེ་ཡིས་སྐྱེ་བོ་ཐམས་ཅད་ནི། །བདེ་གཤེགས་ཤེས་རབ་ཐོབ་པར་
ཤོག། ཅེས་པའི་གཞུང་འདི་བྱུང་།གསུམ་པ་ལ།ཁེངས་སྐྱུང་བ།ནོངས་
པ་བཟོད་པ་གསོལ་བ འགྲེལ་བ་རྩོམ་པར་སྤྲོ་བའི་རྒྱུ་མཚན་གསུམ་
ཡོད་པ་སྡོམ་སྟེ་འཆད་པ་ལ།ཤེས་རབ་མི་གསལ་བསྟན་ཆོས་ཀུན། །ཕྱི་
རོལ་གྱུར་བདག་གང་ན་ཞིག །ཞེས་པ་ནས།ཤེས་རབ་ཕ་རོལ་ཕྱིན་
པའི་ལུགས། །རིང་མོ་ཞིག་ནས་མཐོང་བ་ཡིན། །ཞེས་པའི་བར་གྱི་
གཞུང་འདི་བྱུང་། གསུམ་པ་མཇུག་གི་དོན་ལ་བསྟན་བཅོས་མཛད་པ་
པོ་དང་། གང་གིས་བསྒྱུར་བའི་ཚུལ་གཉིས།དང་པོ་དེ་ཉིད་འཆད་པར་
བྱེད་པ་ལ། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་ཆོས་
མངོན་པར་རྟོགས་པའི་རྒྱན་ཞེས་བྱ་བའི་འགྲེལ་བ་སློབ་དཔོན་སེང་གེ་
བཟང་པོས་མཛད་པ་རྫོགས་སོ། །ཞེས་པའི་བར་གྱི་གཞུང་འདི་བྱུང་།
གཉིས་པ་དེ་ཉིད་འཆད་པར་བྱེད་པ་ལ།རྒྱ་གར་གྱི་མཁན་པོ་བིདྱ་ཀ་ར་
191
BT -= --"-

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པྲ་བྷ་དང་། ཞེས་ནས། ལོ་ཙྪ་བ་དགེ་སློང་བློ་ལྡན་ཤེས་རབ་ཀྱིས་ལེགས་
པར་གཏན་ལ་ཕབ་པའོ། །ཞེས་པའི་བར་གྱི་གཞུང་འདི་བྱུང་བ་ཡིན་
ཞེས་ཁས་ལེན་པར་ཐལ།དེ་ལྟར་ཁས་ལེན་དགོས་པའི་ཕྱིར།ཕ་རོལ་ཕྱིན་
གཞུང་ས་བཅད་གྲུ་འདིས་བདག། ཕ་མ་རིགས་དྲུག་ལུས་ཅན་དོན་མཐུན་་་་་
ཚོགས། །ཕ་མཐའ་མི་ངོམས་སྲིད་པའི་རྒྱ་མཚོ་ཡི། །ཕ་རོལ་འདྲེན་པའི་དེད་
དཔོན་ཉིད་གྱུར་ཅིག།
192
BT -= --"-

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
༄༅། །བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་
རྣམ་བཤད་གསོ་བ་རིག་པའི་སྣང་བ་
ཞེས་བྱ་བ་བཞུགས་སོ། །
བརྒྱད་ཁྲི་བཞི་སྟོང་གསུང་གི་སྨན་མཆོག་བརྩེ་བའི་ཐུགས་རྗེའི་
ཕྱག་བརྐྱངས་ཏེ། །བརྒྱད་ཁྲི་བཞི་སྟོང་ཉོན་མོངས་ནད་ཀྱིས་རྟག་ཏུ་
དུད་པའི་འགྲོ་ལ་སྦྱིན། །ཡན་ལག་བཞི་ལྡན་འཕྲིན་ལས་དཔུང་གིས་
སྲིད་པའི་འཇིགས་པ་ཀུན་ལས་སྐྱོབ། །ཡན་ལག་བཞི་ལྡན་སྨན་པའི་
རྒྱལ་བོ་དྲང་སྲོང་དོན་ཀུན་གྲུབ་ལ་འདུད། །ལྔ་བརྒྱའི་འགྲོ་ལ་ལྷག་
པར་བརྩེ་བའི་ཐུགས་རྗེ་སྲིད་པའི་ཉིན་མོར་བྱེད། །ཡངས་པའི་་་་་
འཇིག་རྟེན་ཀུན་ཏུ་ཁྱབ་པའི་བཀྲ་ཤིས་སྣང་བ་ཕྱིར་ཞིང་གསལ། །
རིན་ཆེན་བཻཌཱུརྻ་ཡི་འོད་ལྡན་བདེ་གཤེགས་སྨན་པའི་རྒྱལ་བོ་དང་། །
དྲང་སྲོང་དག་གི་བཀའ་དྲིན་བསམ་གྱིན་སྙིང་ནས་དད་པས་ཕྱག་
བགྱིའོ། །སྨན་པའི་རྒྱལ་བོར་ལན་གསུམ་དབང་བསྐུར་འཚོ་བྱེད་ཆེན་
པོ་གཞོན་ནུས་གསོས། །སྟོན་པ་གཉིས་པ་ས་ཆེན་དབང་ཕྱུག་སློབ་
དཔོན་ཆེན་པོ་ཀླུ་སྒྲུབ་ཞབས། །ཚེ་ཡི་རིག་བྱེད་འཛིན་པ་ཀུན་ལས་
ཁྱད་འཕགས་སློབ་དཔོན་དཔའ་བོ་དང་། །གསོ་རིག་ཕྱོགས་འདིར་
བཀའ་དྲིན་ཟླ་མེད་ཁ་ཆེའི་ཟླ་བ་མངོན་དགར་འདུད། །ཁ་བ་ཅན་གྱི་
སྨན་པའི་རྒྱལ་བོ་གཡུ་ཐོག་ཡོན་ཏན་མགོན་པོ་སྟེ། །བྱང་ཟུར་འཚོ་
མཛད་རིམ་བྱོན་རྣམས་དང་ཁྱད་པར་མ་ཏི་ར་ཛ་དང་། །གངས་ཅན་
མི་དབང་ལྔ་རིག་སྨྲ་བ་སྡེ་སྲིད་བུད་དྷའི་མཚན་ཅན་སོགས། །རིག་
193
BT -= --"-

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
པའི་གནས་འདི་འཛིན་སྐྱོང་སྤེལ་པའི་མཁས་དབང་ཚོགས་ཀྱི་བཀའ་
དྲིན་དྲན། །སངས་རྒྱས་བྱང་སེམས་ཀུན་གྱི་སྨོན་གནས་གསོ་བ་རིག་
པའི་ཆོ་ག་འདི། །སྡུག་བསྔལ་ཞིང་གྱུར་འཆི་བས་འཇིགས་ལ་སྲོག་
སྐྱོབ་མི་འཇིགས་འཇིགས་སྦྱིན་པ་དང་། །རྒྱལ་སྲས་སློབ་མར་བཅས་
པ་དགྱེས་བྱེད་བསོད་ནམས་རིན་ཆེན་འབྱུང་གནས་ཏེ། །དེའི་ཕྱིར་
ཡན་ལག་བརྒྱད་པའི་སྙིང་བོ་གཞན་ཕན་སེམས་ཀྱིས་འཆད་ལ་སྤྲོ། །
དེ་ལ་འདིར་བདུད་རྩི་སྙིང་བོ་ཡན་ལག་བརྒྱད་པ་གསང་བ་མན་ངག་
གི་རྒྱུད་ཀྱི་དོན་ཅུང་ཟད་འཆད་པ་ལ་གསུམ།ཀླད་ཀྱི་དོན་དང་།གཞུང་
གི་དོན་དང་། མཇུག་གི་དོན་དང༌། །དང་པོ་ལ་མཚན་དོན་དང་།
མཆོད་པར་བརྗོད་པའོ། །དང་པོ་ནི། སྙན་ངག་མེ་ལོང་ལས། ངག་གི་
རང་བཞིན་དེ་དག་ཀྱང་། །ལེགས་སྦྱར་དེ་བཞིན་རང་བཞིན་དང་། །
ཟུར་ཆག་འདྲེས་མ་ཞེས་པ་སྟེ། །རྣམ་པ་བཞི་རུ་མཁས་པ་་་་་་་་་
གསུངས། །ཞེས་པ་ལྟར་རྒྱ་གར་གྱི་སྐད་ལ།སཾ་སྐྲི་ཏ་ལེགས་པར་སྦྱར་བ་
ལྷའི་སྐད་དང་།པྲ་ཀྲྀ་ཏ་རང་བཞིན་གྱི་སྐད་དང་།ཨ་བ་བྷཾ་ཤ་ཟུཪ་ཆག་
གི་སྐད་དང་།དེ་རྣམས་འདྲེས་པའི་སྐད་དང་བཞི་ཡོད་པ་ལས།གསོ་བ་
རིག་པའི་བསྟན་བཅོས་ཆེན་པོ་འདིའི་མཚན་ལ། ཨ་མྲྀ་ཏ་ཧྲི་ད་ཡ་ཨརྒ་
ཨཥྚ་གུ་ཧྱ་ཨུ་དེ་ཤ་ཏནྟྲ་ནཱ་མ།ཞེས་བྱ་ལ།དེ་རྣམས་བོད་སྐད་དུ་བསྒྱུར་
ན།ཨ་མྲྀ་ཏ་བདུད་རྩི།ཧྲི་ད་ཡ།སྙིང་བོ།ཨངྒ་ཡན་ལག ཨཥྚ།བརྒྱད་
པ། གུ་ཧྱ། གསང་བ། ཨུ་བ་དེ་ཤ། མན་ངག ། ཏནྟུ། རྒྱུད། ནཱ་མ་ནི་
མིང་སྟེ། གཞུང་འདིའི་མིང་ལ་དེ་སྐད་ཟེར་བ་ཡིན་ནོ་ཞེས་པའོ། །
མཚན་དོན་མདོར་བསྡུས་ན། བདུད་རྩི་སྨན་གྱི་སྦྱོར་བ་གཙོ་བོར་སྟོན་
པའི་གསོ་རིག་རྒྱ་མཚོའི་སྙིང་བོ་ཡན་ལག་བརྒྱད་པ་གསང་བ་མན་
ངག་གི་རྒྱུད་ཅེས་བྱ་སྟེ། སློབ་དཔོན་དཔའ་བོས། དེ་ལྟར་སྨན་གྱི་རྒྱུད་
194
.T---= ----

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འདི་ནི་འགྲོ་བ་རྣམས་ཀྱི་ནད་མངོན་སུམ་དུ་སེལ་བར་བྱེད་པའི་་་་་
བདུད་རྩི་ཡིན། ཞེས་གསུངས་པས་སོ། །དེ་ལྟར་མཚན་བཏགས་པའི་
རྒྱུ་མཚན་ནི།ལང་ཀར་གཤེགས་པ་ལས།མིང་དུ་གདགས་པར་མ་མཛད་
ན། །འཇིག་རྟེན་ཐམས་ཅད་རྨོངས་པར་འགྱུར། །དེ་བས་རྨོངས་པ་
སྤངས་པའི་ཕྱིར། །མགོན་པོས་མིང་དུ་གདགས་པར་མཛད། །ཅེས་
དང་།སྙན་ངག་མེ་ལོང་ལས། གལ་ཏེ་སྒྲ་དོན་སྣང་བ་ཡིས། །འཁོར་བ་
གསལ་བར་མ་བྱས་ན། །འཇིག་རྟེན་གསུམ་པོ་མཐའ་དག་ནི། །སྨག་
རུམ་མུན་པ་ཉིད་དུ་འགྱུར། ཞེས་གསུངས་པ་ལྟར་རོ། །གཉིས་པ་
བསྟོད་པ་ནི། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་སྨན་གྱི་བླ་བཻཌཱུརྱ་འོད་ཀྱི་རྒྱལ་
བོ་ལ་ཕྱག་འཚལ་ལོ། །ཐུགས་རྗེས་འགྲོ་བའི་དོན་མཛད་བཅོམ་ལྡན་
འདས །མཚན་ཙམ་ཐོས་པས་ངན་འགྲོའི་སྡུག་བསྔལ་སྐྱོབ། །དུག་
གསུམ་ནད་སེལ་སངས་རྒྱས་སྨན་གྱི་བླ། །བཻདཱུརྻ་ཡི་འོད་ལ་ཕྱག་་་
འཚལ་ལོ། །ཞེས་བྱུང་། དེ་ཡང་བཅོམ་ལྡན་འདས་ཞེས་པའི་བཅོམ་
པའི་དོན་ནི་རྡོ་རྗེ་རྩེ་མོ་ལས། ཉོན་མོངས་ལས་དང་དེ་བཞིན་སྐྱེས། །
ཉོན་མོངས་ཤེས་བྱའི་སྒྲིབ་དེ་དག །མི་མཐུན་ཕྱོགས་ཀྱི་ཆོས་རྣམས་
ཀུན། །དེ་བཅོམ་པས་ན་བཅོམ་ཞེས་བརྗོད། ཞེས་གསུངས་པ་ལྟར་
བདུད་བཞི་བཅོམ་པས་ན་བཅོམ་ཞེས་བརྗོད་དོ། །དེ་བཞི་གང་ཞེ་ན།
ཉོན་མོངས་པའི་བདུད་ནི་རྩ་བའི་ཉོན་མོངས་པ་དང་ཉེ་བའི་ཉོན་
མོངས་པ་རྣམས་སོ།།ལྷའི་བུའི་བདུད་ནི་འདོད་ལྷ་དགའ་ཪབ་་་་
དབང་ཕྱུག་ལ་སོགས་པའོ། །འཆི་བདག་གི་བདུད་ནི་ལས་ཉོན་གྱིས་
རང་དབང་མེད་པར་འཆི་བ་སྟེ། འཇིག་རྟེན་འཆི་བདག་གི་བདུད་ནི་
གཤིན་རྗེ་ཞེས་གྲག་གོ། ཕུང་བོའི་བདུད་ནི་ལས་ཉོན་གྱིས་བླངས་པའི་
195 ―

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
ཟག་བཅས་ཉེར་ལེན་གྱི་ཕུང་བོའོ། །བདག་ཅག་གི་སྟོན་པ་སངས་
རྒྱས་བཅོམ་ལྡན་འདས་ཤཱཀྱ་ཐུབ་པས་ཐུན་མོང་གི་སྣང་ངོར་བདུད་
བཞི་བཅོམ་ཚུལ་ནི། མངོན་པའི་རྒྱན་ལས། བྱེ་བྲག་ཏུ་སྨྲ་བ་ན་རེ། བྱང་
ཆུབ་ཀྱི་ཤིང་དྲུང་དུ་ནི་ཉོན་མོངས་པ་དང་ལྷའི་བུའི་བདུད་ལས་རྒྱལ་
ལོ། །ཡངས་པ་ཅན་དུ་སྐུ་ཚེ་བྱིན་གྱིས་བརླབས་པས། འཆི་བདག་གི་
བདུད་ལས་རྒྱལ་ལོ། །རྩྭ་ཅན་དུ་སྐུ་ཚེ་བཏང་བས་ནི་ཕུང་བོའི་བདུད་
ལས་རྒྱལ་བའི་ཕྱིར་རོ། །ཞེས་ཟེར་རོ། །ཞེས་དང་། གལ་ཏེ་བཅོམ་
ལྡན་འདས་ཀྱིས་ཅིའི་ཕྱིར་སྐུ་ཚེ་གཏོང་བ་དང་བྱིན་གྱིས་བརླབས་པ་
དག་མཛད་ཅེ་ན། སྐུ་ཚེ་ལ་མངའ་བརྙེས་པ་ཉིད་དུ་བསྟན་པའི་ཕྱིར་
དང་།དེའི་ཕྱིན་ཆད་གདུལ་བྱའི་དོན་མེད་པའི་ཕྱིར།གྲོང་ཁྱེར་རྩྭ་ཅན་
དུ་ནི་སྐུའི་འདུ་བྱེད་བཏང་ལ། ཚེ་ལ་མངའ་བརྙེས་པ་དང་། གང་ཡང་
ངས་རྫུ་འཕྲུལ་གྱི་རྐང་པ་བཞི་བོ་དེ་ལྟར་བསྒོམས་པ་དག་གིས་འདོད་
ན་བསྐལ་བའམ་བསྐལ་པ་ལས་ལྷག་པར་བཞུགས་པར་རིགས་པར་
བྱའོ། །ཞེས་དམ་བཅས་པ་དེ་ཡང་བསྒྲུབ་པའི་ཕྱིར། ཡངས་པ་ཅན་དུ་
སྐུ་ཚེ་བྱིན་གྱིས་བརླབས་ཏེ་བཞུགས་སོ། །དེ་ཙམ་གྱིས་རབ་བཟང་
སྨིན་པས་སོ། །ཞེས་པ་ལྟར་རོ། །ལྡན་པའི་དོན་ནི། སམ་བྷུ་ཊ་ལས།
དབང་ཕྱུག་དང་ནི་གཟུགས་བཟང་དང་། །དཔལ་དང་གྲགས་དང་
ཡེ་ཤེས་དང་། །བརྩོན་འགྲུས་ཕུན་སུམ་ཚོགས་པ་སྟེ། །དྲུག་པོ་རྣམས་
ལ་སྐལ་ཞེས་བྱ། །ཞེས་གསུངས་པ་ལྟར་ལེགས་པ་དྲུག་དང་ལྡན་པ་ལ་
བཤད་དོ། །དེ་ཡང་དང་པོ་ནི་བཅོམ་ལྡན་འདས་ཀྱིས་སྒྲིབ་པ་ཐམས་
ཅད་སྤངས་པས་བྱ་བ་ཐམས་ཅད་ལ་རང་དབང་གིས་འཇུག་པ་སྟེ་
གཞན་ལ་རག་མ་ལུས་པའོ། །གཟུགས་བཟང་ནི་དཔེ་མེད་པའི་
མཚན་དང་དཔེ་བྱད་ཀྱིས་བརྒྱན་པའོ། །དཔལ་ནི། འཁོར་འདས་ཀྱི་
196

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཕུན་ཚོགས་གང་འདོད་པ་རྣམས་ལ་མི་བསླུ་བས་དེ་རྣམས་ཀྱིས་བསྟེན་
པར་བྱ་བའོ།གྲགས་པ་ནི།ཡོན་ཏན་གྱི་གཞིར་གྱུར་པས་ཕྱོགས་ཀུན་ཏུ་
སྙན་པའི་གྲགས་པས་ཁྱབ་པའོ། །ཡེ་ཤེས་ནི་ཤེས་བྱ་ཐམས་ཅད་ལ་
ཆགས་ཐོགས་མེད་པར་ཡེ་ཤེས་འཇུག་པའོ། །བརྩོན་འགྲུས་ནི།སེམས་
ཅན་གྱི་དོན་མཛད་པའི་བརྩོན་འགྲུས་ཕུན་སུམ་ཚོགས་པའོ། །བྷ་ག་
ཝན་ཞེས་པའི་བྷ་ག་ནི་སྐལ་བ་དང་། ཝན་ནི་ལྡན་པ་ཡིན་པས་སྐལ་བ་
ཕུན་སུམ་ཚོགས་པ་དྲུག་དང་ལྡན་པ་ཉིད་ཀྱི་ཕྱིར་ན་སྐལ་ལྡན་ཏེ།
འདས་ཞེས་པ་ནི། བྷ་ག་ཝན་ཞེས་པ་འཇིག་རྟེན་པའི་ལྷ་ཆེན་པོ་རྣམས་
ཡང་འཇུག་པས་དེ་དག་ལས་འདས་པར་བསྟན་པའི་ཕྱིར་དུ་སྔོན་
གྱི་ལོ་ཆེན་རྣམས་ཀྱིས་བསྣན་པའོ། །ཞེས་གསུངས་པ་ལྟར་རོ། །དེ་
བཞིན་གཤེགས་པ་ནི། ཡུལ་དེ་བཞིན་ཉིད་ཇི་ལྟ་བ་དེ་བཞིན་དུ་ཡུལ་
ཅན་ཡེ་ཤེས་གཤེགས་པས་ན་དེ་བཞིན་གཤེགས་པའོ། །སྒྲོན་གསལ་
ལས། གདུལ་བྱ་རྣམས་ཀྱི་བསམ་པའི་བྱེ་བྲག་ཇི་ལྟ་བཞིན་དུ་མཁྱེན་
པས་ན་དེ་བཞིན་གཤེགས་པའོ། །ཞེས་གསུངས་ལ། རྣམ་འགྲེལ་ལས།
གཤེགས་པ་རྟོགས་པའི་དོན་ཕྱིར་ཏེ། ཞེས་སོ། །ཉོན་མོངས་པ་དང་
ཤེས་བྱའི་སྒྲིབ་པའི་དགྲ་མ་ལུས་པ་བཅོམ་པས་ན་དགྲ་བཅོམ་པའོ། །
ཆོས་ཐམས་ཅད་རྣམ་པ་ཐམས་ཅད་དུ་མངོན་སུམ་དུ་ཡང་དག་པར་
རྫོགས་པར་རྟོགས་པ་སྟེ་བྱང་ཆུབ་པས་ན། ཡང་དག་པར་རྫོགས་པའི་
སངས་རྒྱས་ཞེས་བྱ་སྟེ། ཤེར་ཕྱིན་གྱི་མདོ་རིན་པོ་ཆེ་ལས།ཆོས་ཐམས་
ཅད་རྣམ་པ་ཐམས་ཅད་དུ་མངོན་པར་རྫོགས་པར་སངས་རྒྱས་པར་
འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ། །ཞེས་
དང་། འདུལ་པའི་སྡེ་སྣོད་ལས། ཡང་དག་པར་རྫོགས་པ་ནི། ཡང་དག་
པ་ཉིད་དུ་མཁྱེན་པ་ཡོངས་སུ་རྫོགས་པ་ལ་བྱའོ། །ཞེས་དང་། སངས་
197

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད
རྒྱས་ཞེས་བྱ་བའི་ངེས་ཚིག་ནི་སློབ་དཔོན་ཟླ་བ་གྲགས་པས། མ་རིག་
གཉིད་ལས་སངས་ཕྱིར་དང་། །ཤེས་བྱ་ལ་ཡང་བློ་རྒྱས་ཕྱིར། །སངས་
རྒྱས་པདྨ་ལྟར་རྣམ་རྒྱས། །དེ་ཕྱིར་སངས་རྒྱས་ཞེས་བྱའོ། །ཞེས་་་་
གསུངས་སོ། །དེ་ལྟ་བུའི་སངས་རྒྱས་ཞེས་པ་ནི། དེ་བཞིན་གཤེགས་པ་
སྤྱིའི་སྒྲ་ཡིན་ལ།སྦྱིན་ལས་ཁྱད་པར་དུ་བྱ་བའི་ཚིག་ནི་སྨན་གྱི་བླ་བཻཌཱུརླ་
འོད་ཀྱི་རྒྱལ་བོ།ཞེས་གསུངས།སྨན་མདོ་ལས།ཀུན་དགའ་བོ།མིར་གྱུར་
པ་ནི་རྙེད་པར་དཀའོ། །དཀོན་མཆོག་གསུམ་ལ་དད་ཅིང་གུས་་་་་
པའང་རྙེད་པར་དཀའོ། །དེ་བཞིན་གཤེགས་པ་དེའི་མཚན་ཐོས་་
པའང་རྙེད་པར་ཤིན་ཏུ་དཀའོ། །ཞེས་དང༌། གང་གི་ཚེ་བདག་མ་
འོངས་པའི་དུས་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་
ཏུ་མངོན་པར་རྫོགས་པར་སངས་རྒྱས་པ་དེའི་ཚེ། བདག་གི་ལུས་ཀྱི་
འོད་ཀྱིས་འཇིག་རྟེན་གྱི་ཁམས་གྲངས་མེད་དཔག་ཏུ་མེད་ཅིང་།དཔག་
གིས་མི་ལང་བ་དག་ལྷམ་མེ་ལྷན་ནེ་ལྷང་ངེར་གྱུར་ཅིག ། ཅེས་དང་།
བདག་བྱང་ཆུབ་ཐོབ་པ་ནལུས་ནོར་བུ་རིན་པོ་ཆེ་བཻཌཱུརྻ་ཅི་འདྲ་བ་དེ་
འདྲ་བར་ཕྱི་ནང་ཤིན་ཏུ་ཡོངས་སུ་དག་པ་དང་། དྲི་མ་མེད་ལ་འོད་
གསལ་བ་དང་། ཁོ་ལག་ཡངས་ཤིང་ཆེ་བ་དང་།དཔལ་དང་གཟི་བརྗིད་
འབར་བ་དང་། ལེགས་པར་གནས་པ་དང་། ཉི་མ་དང་ཟླ་བ་བས་ལྷག་
པའི་འོད་ཟེར་གྱི་དྲ་བ་རྣམས་ཀྱིས་ལེགས་པར་བརྒྱན་པར་གྱུར་ཅིག
ཅེས་སྨོན་ལམ་རྒྱ་ཆེན་པོ་མཛད་པ་ལྟར།སྨན་པའི་རྒྱལ་པོའི་སྐུའི་འོད་
ཟེར་དེ་དག་འགྲོ་བ་གང་ལ་འཕོག་པ་ཙམ་གྱིས་རྒྱུ་དང་འབྲས་བུའི་
ནད་ཀུན་བདེ་བླག་ཏུ་སེལ་བར་ནུས་པས་ན་འོད་ཀྱི་རྒྱལ་པོ་སྟེ། དེ་ལྟ་
བུའི་སྐུ་ཅན་དེ་ལ་ཕྱག་འཚལ་ལོ་ཞེས་པའོ། །ཐུགས་རྗེས་འགྲོ་བའི་
དོན་མཛད་བཅོམ་ལྡན་འདས། ཞེས་པས་འགྲོ་བ་རྣམས་ལ་བརྩེ་བའི་
198

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཐུགས་རྗེ་བསྟན། མཚན་ཙམ་ཐོས་པས་ངན་འགྲོའི་སྡུག་བསྔལ་སྐྱོབ།
ཅེས་པས་འཁོར་བ་དང་ངན་སོང་གི་སྡུག་བསྔལ་ལས་སྐྱོབ་པའི་ནུས་
མཐུ་བསྟན།དུག་གསུམ་ནད་སེལ་སངས་རྒྱས་སྨན་གྱི་བླ།ཞེས་པས་རྒྱུ་
འདོད་ཆགས་ཞེ་སྡང་གཏི་མུག་སྟེ་དུག་གསུམ་དང་། དེ་ལས་བྱུང་བའི་
རླུང་མཁྲིས་བད་ཀན་སོགས་ནད་ཐམས་ཅད་དང་། རྒྱུ་འབྲས་ཀྱི་ནད་
དེ་རྣམས་ཇི་ལྟར་སེལ་བའི་ཐབས་ཀྱི་རྣམ་པ་ཐམས་ཅད་མངོན་སུམ་
དུ་རྟོགས་པའི་ཐུགས་མཁྱེན་པའི་ཡེ་ཤེས་དང་། རིས་སུ་མ་ཆད་པར་
འགྲོ་བ་ཐམས་ཅད་ལ་ཕན་པ་དང་བདེ་བའི་དོན་ཉེ་རིང་མེད་པར་
མཛད་པའི་འཕྲིན་ལས་བསྟན་ཏེ། དེ་ལྟ་བུའི་མཁྱེན་བརྩེ་ནུས་གསུམ་
དང་བསམ་གྱིས་མི་ཁྱབ་པའི་འཕྲིན་ལས་མངའ་བའི་བཻཌྰུརྻ་ཡི་འོད་ཀྱི་
རྒྱལ་བོ་དེ་ལ་ཕྱག་འཚལ་ལོ་ཞེས་པའོ། །གཉིས་པ་གཞུང་དངོས་ཀྱི་
དོན་ལ། རྒྱུད་ཆེན་རྣམ་བཞིའི་སྤྱི་དོན་དང་། རྒྱུད་བཞི་སོ་སོའི་དོན་
བཤད་པའོ༑དང་པོ་ནི།འདི་སྐད་བདག་གིས་བཤད་པའི་དུས་གཅིག་
ན།ཞེས་གསུངས།འགྲེལ་པ་འགའ་ཞིག་ལས།ཚིག་འདི་གླེང་གཞི་ཕུན་
ཚོགས་ལྔ་ལྡན་དང་སྦྱར་ནས།འདི་སྐད་ཅེས་པས་ཆོས་ཕུན་སུམ་ཚོགས་
པ།བདག་གིས་ཞེས་པས་སྟོན་པ་ཕུན་སུམ་ཚོགས་པ།བཤད་པའི་ཞེས་
པས་འཁོར་ཕུན་སུམ་ཚོགས་པ། དུས་གཅིག་ཅེས་པས་དུས་ཕུན་སུམ་
ཚོགས་པ། ན་ཞེས་པ་གནས་གཞིའི་དོན་ཡིན་པས་གནས་ཕུན་སུམ་
ཚོགས་པ་བསྟན་པར་གསུངས་སོ། འདིར་ནི་རྒྱུད་རང་གི་གླེང་གཞིའི་
ཚིག་གིས་དངོས་སུ་ཟིན་པ་ཇི་ལྟ་བ་བཞིན་མདོར་བསྡུས་ཙམ་ཞིག་
བརྗོད་པར་བྱའོ།དེ་ཡང་དུས་ཕུན་སུམ་ཚོགས་པ་ནི།འདི་སྐད་བདག་
གིས་བཤད་པའི་དུས་གཅིག་ན།ཞེས་གསུངས།དོན་ནི་འདི་སྐད་བཅོམ་
ལྡན་འདས་སྨན་པའི་རྒྱལ་པོ་བདག་གིས་བདུད་རྩི་སྙིང་པོ་ཡན་ལག་
199

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
བརྒྱད་པ་གསང་བ་མན་ངག་གི་རྒྱུད་རྣམ་པ་བཞི་བཤད་པ་ལ་མངོན་
དུ་ཕྱོགས་པའི་དུས་གཅིག་ན་ཞེས་པའོ། གནས་ཕུན་སུམ་ཚོགས་པ་ནི།
བཅོམ་ལྡན་འདས་སྨན་པའི་རྒྱལ་པོའི་རྫུ་འཕྲུལ་གྱིས་རྣམ་པར་འཕྲུལ་
བ་ལས་བྱུང་བའི་དྲང་སྲོང་གི་གནས་སྨན་གྱི་གྲོང་ཁྱེར་ལྟ་ན་སྡུག་ཅེས་
བྱ་བ་རིན་པོ་ཆེ་སྣ་ལྔ་ལས་གྲུབ་པའི་གཞལ་ཡས་ཁང་ཡོད་དེ། ཁང་བ་
དེའི་རྒྱན་ནི་སྨན་གྱི་ནོར་བུ་རིན་པོ་ཆེ་རྣམ་པ་སྣ་ཚོགས་པས་བརྒྱན་པ་
སྟེ། ནོར་བུ་རིན་པོ་ཆེ་དེས་ནི་རླུང་གི་ནད་དང་མཁྲིས་པའི་ནད་དང་
བད་ཀན་གྱི་ནད་དང་ལྡན་པའི་ནད་དང་འདུས་པའི་ནད་ལས་གྱུར་
པའི་ནད་བཞི་བརྒྱ་རྩ་བཞི་སེལ་བར་བྱེད་པ། ཚ་བའི་ནད་ལ་བསིལ་དུ་
གྱུར་པ། གྲང་བའི་ནད་ལ་དྲོད་དུ་གྱུར་པ། བགེགས་རིགས་སྟོང་ཕྲག་
བརྒྱད་ཅུ་ཞི་བར་བྱེད་པ།དགོས་འདོད་ཐམས་ཅད་ཡིད་བཞིན་དུ་གྲུབ་
པར་བྱེད་པ་ཡོད་དོ། །གྲོང་ཁྱེར་དེའི་ལྷོ་ཕྱོགས་ན་རི་བོ་འབིགས་བྱེད་
ཅེས་བྱ་བ་ཉི་མའི་སྟོབས་དང་ལྡན་པའི་ཉིན་ཕྱོགས་ཀྱི་རི་ལ་སེ་འབྲུ་
དང་ན་ལེ་ཤམ་དང་པི་པི་ལིང་དང་ཙི་ཏྲ་ཀ་ལ་སོགས་པ་གྲང་བ་སེལ་
བར་བྱེད་པའི་སྨན་རོ་ཚ་བ་དང་སྐྱུར་བ་དང་ལན་ཚ་བ་དང་ནུས་པ་ཚ་
བ་དང་རྣོ་བའི་སྨན་གྱི་ནགས་ཚལ།རྩ་བ་དང་སྡོང་བོ་དང་ཡལ་ག་དང་
ལོ་མ་དང་མེ་ཏོག་དང་འབྲས་བུར་ལྡན་པའི་སྨན་དྲི་ཞིམ་པ་ལྟ་ན་སྡུག་
པ་ཡིད་དུ་འོང་བ་སྨན་གྱི་དྲིས་ཁྱབ་པ་རྣམས་སུ་གྲང་བའི་ནད་མི་
འབྱུང་བ་ཡོད་དོ། །གྲོང་ཁྱེར་དེའི་བྱང་ཕྱོགས་ན་རི་བོ་གངས་ཅན་
ཞེས་བྱ་བ་ཟླ་བའི་སྟོབས་དང་ལྡན་པའི་སྲིབ་ཕྱོགས་ཀྱི་རི་ལ་ཙན་དན་
དང་ག་བུར་དང་ཨ་ག་རུ་དང་ནི་ནིམ་པ་ལ་སོགས་པ་ཚ་བ་སེལ་བར་
བྱེད་པའི་སྨན་རོ་ཁ་བ་དང་མངར་བ་དང་བསྐ་བ་དང་།ནུས་པ་བསིལ་
བ་དང་རྟུལ་བའི་སྨན་གྱི་ནགས་ཚལ། རྩ་བ་དང་། སྡོང་བོ་དང་། ཡལ་
200

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ག་དང་།ལོ་མ་དང་།མེ་ཏོག་དང་འབྲས་བུར་ལྡན་པའི་སྨན་དྲི་ཞིམ་པ་
ལྟ་ན་སྡུག་པ་ཡིད་དུ་འོང་བ་སྨན་གྱི་དྲིས་ཁྱབ་པ་རྣམས་སུ་ཚ་བའི་ནད་
མི་འབྱུང་བ་ཡོད་དོ།གྲོང་ཁྱེར་དེའི་ཤར་ཕྱོགས་ན་རི་བོ་སྤོས་ངད་ལྡན་
ཞེས་བྱ་བའི་རི་ལ་ཨ་རུ་རའི་ནགས་ཚལ།རྩ་བས་རུས་པའི་ནད་སེལ་བ།
སྡོང་བོས་ཤའི་ནད་སེལ་བ།ཡལ་གས་རྩ་རྒྱུས་ཀྱི་ནད་སེལ་བ།ཤུན་པས་
པགས་པའི་ནད་སེལ་བ། ལོ་མས་སྣོད་ཀྱི་ནད་སེལ་བ མེ་ཏོག་གིས་
དབང་བོའི་ནད་སེལ་བ།འབྲས་བུས་དོན་སྙིང་གི་ནད་སེལ་བ།རྩེ་མོ་ན་
ཨ་རུ་ར་རྣམ་རྒྱལ་དང་། འཇིགས་མེད་དང་། བདུད་རྩི་དང་། སྐམ་པོ་
དང་། འཕེལ་བྱེད་ཨ་རུ་ར་རྣམ་པ་ལྔ་སྨིན་པ། དེ་ལས་མངར་བ་དང་།
སྐྱུར་བ་དང་།ལན་ཚ་དང་། ཁ་བ་དང་། ཚ་བ་དང་། བསྐ་བ་སྟེ་རོ་དྲུག་
དང་ལྡན་པ་དང་། ནུས་པ་ལྕི་སྣུམ་བསིལ་དང་རྟུལ་བ་དང་། །ཡང་
རྩུབ་ཚ་དང་རྣོ་བ་རྣམ་པ་བརྒྱད། །ཅེས་པ་ལྟར་ནུས་པ་ལྕི་བ་དང་།
སྣུམ་པ་དང་།བསིལ་བ་དང་།རྟུལ་བ་དང་།ཡང་བ་དང་།རྩུབ་པ་དང་།
ཚ་བ་དང་།རྣོ་བ་སྟེ་ནུས་པ་བརྒྱད་དང་ལྡན་པ་དང་།ཞུ་རྗེས་ཕོ་བའི་མེ་
དང་ཕྲད་པའི་ཚེ །བད་མཁྲིས་རླུང་གིས་རིམ་པར་ཞུ་བ་ལས། །
མངར་དང་ལན་ཚྭ་ཞུ་རྗེས་མངར་བར་ཞུ། །སྐྱུར་བ་རོ་མཚུངས་ཁ་ཚ་
བསྐ་གསུམ་ཁ། །ཞེས་པ་ལྟར་མངར་བ་དང་།སྐྱུར་བ་དང་།ཁ་བ་སྟེ་ཞུ་
རྗེས་གསུམ་དང་ལྡན་པ་དང་། འཇམ་པ་དང་། ལྕི་བ་དང་། དྲོ་བ་དང་།
སྣུམ་པ་དང་། བརྟན་པ་དང་། གྲང་བ་དང་། རྟུལ་བ་དང་། བསིལ་བ་
དང་།མཉེན་པ་དང་།སླ་བ་དང་།སྐམ་པ་དང་།སྐྱ་བ་དང་།ཚ་བ་དང་།
ཡང་བ་དང་།རྣོ་བ་དང་།རྩུབ་པ་དང་།གཡོ་བ་སྟེ་ཡོན་ཏན་བཅུ་བདུན་
རྫོགས་པར་ལྡན་པ། ནད་ཀྱི་རིགས་སུ་གྱུར་པ་ཐམས་ཅད་སེལ་བ། དྲི་
ཞིམ་པ་ལྟ་ན་སྡུག་པ་ཡིད་དུ་འོང་བ་སྨན་གྱི་དྲིས་ཁྱབ་པ་རྣམས་སུ་ནད་
201 —

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད
བཞི་བརྒྱ་རྩ་བཞི་མི་འབྱུང་བ་ཡོད་དོ། །གྲོང་ཁྱེར་དེའི་ནུབ་ཕྱོགས་ན་
རི་བོ་མ་ལ་ཡ་ཞེས་བྱ་བ་ལ་ཛཱ་ཏི་ལི་ཤི་ཅུ་གང་གུར་གུམ་སུག་སྨེལ་ཀ་ཀོ་
ལ་སྟེ། བཟང་བོ་དྲུག་གི་སྨན་འཁྲུངས་པ་སྟེ། ནད་ཐམས་ཅད་ཞི་བར་
བྱེད་པའི་སྨན།རྟ་སོ་བཅག་པ་ལྟ་བུའི་ཕོ་ཅོང་དང་།སྐྱ་གསོབ་མཉེན་ལ་
འབོལ་པ་ཆུ་ཚན་དང་སྨན་ཆུ་ཡོད་སར་འབྱུང་བའི་ཕོ་ཅོང་དང་། སྨུག་
ཟིལ་གཡའ་བྲག་གི་སྲུབས་སོགས་སུ་འབྱུང་བ་བ་ནུ་ལྟ་བུའི་མོ་ཅོང་
དང་།སེར་ལ་དྲེག་པ་ཆགས་པའི་མོ་ཅོང་དང་།དཀར་དམར་སེར་ལ་སྣ་
རིང་མཉེན་པ་མ་ནིང་ཅོང་ཞི་སྟེ་ཅོང་ཞི་རིགས་ལྔ་དང་། སློབ་དཔོན་
དཔའ་བོས།དེ་ལ་བྲག་ཞུན་ཞེས་བྱ་བ་ནི།སོ་ག་ཚ་བའི་ཉི་མའི་དྲོད་ཀྱིས་
རི་ལ་ཕོག་པ་ལས་རྒྱ་སྐྱེགས་ཀྱི་བཅུད་འཛག་པ་བཞིན་དུ་གསེར་ལ་
སོགས་པའི་རིགས་རྣམ་པ་དྲུག་ཏུ་འབྱུང་ཞིང་འཛག་པ་དེ་ནི་བྲག་
ཞུན་ཞེས་བྱའོ། །ཞེས་པ་ལྟར་གསེར་ཞུན། དངུལ་ཞུན། ལྕགས་ཞུན།
ཟངས་ཞུན། ཞ་ཉེ་དང༌། མཚོན་མོ་སྟེང་གི་ཞུན་གཉིས་གཅིག་ཏུ་བརྩི་
བས་བྲག་ཞུན་རིགས་ལྔ་དང༌།རླུང་གི་ནད་དང་།མཁྲིས་པའི་ནད་དང་།
བད་ཀན་གྱི་ནད་དང་།འདུས་པའི་ནད་དང་།རླུང་མཁྲིས་གཉིས་ལྡན་
སོགས་ལྡན་འདུས་ཀྱི་ནད་སེལ་བའི་སྨན་ཆུ་རིགས་ལྔ་དང་། ཚ་བའི་
ནད་དང་།གྲང་བའི་ནད་དང་།ལྡན་འདུས་ཀྱི་ནད་དང་།ནད་སྤྱི་དང་།
ཆུ་སེར་གྱི་ནད་སེལ་བའི་ཆུ་ཚན་རིགས་ལྔ་དང་ལྡན་པའི་རི་བོ་ཡོད་
དོ། །ས་ཕྱོགས་ཐམས་ཅད་ཀྱང་གུར་གུམ་གྱི་སྤང་རི་དང་སྤོས་ཀྱི་ངད་
ལྡང་བ། བྲག་ཐམས་ཅད་ལ་རྡོའི་སྨན་དང་ཚ་སྣའི་རིགས་ཚང་བར་
ཡོད་པ། སྨན་གྱི་ནགས་ཚལ་གྱི་རྩེ་ན་རྨ་བྱ་དང་ཤང་ཤང་དང་ནེ་ཙོ་ལ་
སོགས་པ་བྱ་སྐད་སྙན་པར་སྒྲོག་པ། རྩ་བ་ན་གླང་བོ་ཆེ་དང་དོམ་གླ་བ་
ལ་སོགས་པ་སྨན་བཟང་བོ་ཡོད་པའི་སེམས་ཅན་ཚང་བར་གནས་པ།
202

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སྨན་གྱི་རིགས་སུ་གྱུར་པ་ལ་མ་ཚང་པ་མེད་པའི་རྒྱན་གྱིས་སྤྲས་པའོ། །
གསུམ་པ་སྟོན་པ་ཕུན་སུམ་ཚོགས་པ་ནི། གཞལ་ཡས་ཁང་དེའི་དབུས་
ན་ནོར་བུ་བཻཌཱུརྻའི་གདན་ལ་སྟོན་པ་བཅོམ་ལྡན་འདས་འཚོ་མཛད་
སྨན་གྱི་བླ་བཻཌཱུརྻ་འོད་ཀྱི་རྒྱལ་བོ་ཞེས་པ་བཞུགས་སོ། །ཞེས་པའོ། །
བཞི་པ་འཁོར་ཕུན་སུམ་ཚོགས་པ་ནི། སྟོན་པ་དེ་ལ་འཁོར་ནི་ལྷ་དང་།
དྲང་སྲོང་དང་།ཕྱི་བ་དང་།ནང་པའི་འཁོར་བཞིས་ཡོངས་སུ་བསྐོར་བ་
སྟེ། གང་ཞེ་ན།ལྷའི་འཁོར་ནི་འདི་ལྟ་སྟེ།ལྷའི་སྨན་པ་སྐྱེ་དགུའི་བདག་
པོ་མྱུར་བ་དང་། ལྷའི་སྨན་པ་ཐ་སྐར་དང་། ལྷའི་དབང་བོ་བརྒྱ་བྱིན་
དང་། ལྷ་མོ་བདུད་རྩི་མ་ལ་སོགས་པ་ལྷའི་འཁོར་མང་བོ་དང་ཐབས་
ཅིག་ཏུ་བཞུགས་སོ། །ཞེས་གསུངས། དེ་ཡང་སྐྱེ་རྒུའི་བདག་པོ་མྱུར་བ་
ནི།ཁྱད་པར་འཕགས་བསྟོད་ཀྱི་འགྲེལ་བ་ལས།འདི་ལྟར་ཐོས་ཏེ་བར་
གྱི་བསྐལ་བ་འདི་ལ་སྐྱེ་དགུའི་བདག་པོ་མྱུར་བ་ཞེས་བྱ་བ་ལ།ཇི་ཙམ་ན་
བུ་མོ་བརྟུལ་ཞུགས་བཟང་མོ་ཞེས་བྱ་བ་གཟུགས་ལ་སོགས་པའི་ཡོན་
ཏན་རྣམས་ཀྱིས་ལྷའི་བུ་མོ་གཞན་རྣམས་ཟིལ་གྱིས་མནན་ནས་གནས་
པ་ཞིག་སྐྱེས་ཏེ། གང་གིས་ན་སྐྱེ་དགུའི་བདག་པོ་མྱུར་བ་ཞེས་བྱ་བ་
འཇིག་རྟེན་ཐམས་ཅད་འབྱིན་པ་ཡང་ངོ་མཚར་གྱི་བློ་སྐྱེས་ཏེ། ངས་ནི་
འདི་ལྟ་བུ་འབྱིན་ཅིང་སྐྱེད་པར་མི་ནུས་སོ་སྙམ་མོ། །ཇི་ཙམ་ན་ཚངས་
པ་དང་།དབང་ཕྱུག་ཆེན་པོ་དང་།ཆོས་ཞེས་བྱ་བའི་ལྷ་དག་དང་གནས་
གཅིག་ཏུ་ཚོགས་པར་གྱུར་པ་དང་། ཚངས་པས་ངའི་བུ་མོ་དཔལ་མོ་
ཡང་ཟིལ་གྱིས་གནོན་པ་འདི་ལ་ལྟོས་ཤིག་ཅེས་སྨྲ་ཞིང་འདུག་གོ། ཅི་
ཙམ་ན་ཚངས་པ་འདོད་ཆགས་སྐྱེས་ཏེ་རང་གི་ཡིད་འཛིན་པར་མ་
ནུས་པར་བུ་མོ་དེ་དང་ལྷན་ཅིག་ལོག་པར་ཞུགས་སོ། །དེ་བཞིན་དུ་
དབང་ཕྱུག་ཆེན་པོ་དང་།ཆོས་དང་།སྐྱེ་དགུའི་བདག་པོ་མྱུར་བ་ཡང་དེ་
203

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
ལ་ལོག་པར་སྤྱོད་པར་ཞུགས་སོ། །དེའི་རྗེས་ཐོགས་ཉིད་ལ་བུ་མོ་དེ་ལ་
བུ་བཞི་དུས་གཅིག་ཏུ་སྐྱེས་སོ། །དེ་ནས་ཚངས་པས་སྨྲས་པ་བཞི་བོ་
ཐམས་ཅད་ངའི་བུ་ཡིན་ནོ། །དབང་ཕྱུག་ཆེན་པོ་ལ་སོགས་པས་ཀྱང་
དེ་སྐད་སྨྲས་པ་དང་།རྒྱུ་དེ་ལས་ཚངས་པའི་འཇིག་རྟེན་ནས་ཅ་ཅོའི་སྒྲ་
འཇིག་རྟེན་དུ་བྱུང་བར་གྱུར་ཏོ། །གཏམ་དེ་ཐོས་པས་བརྒྱ་བྱིན་ལ་
སོགས་པའི་ལྷ་རྣམས་འོངས་ནས་རྩོད་པ་ཞི་བར་བྱ་བའི་ཕྱིར། བུ་ནི་
ཕལ་ཆེར་འཇིག་རྟེན་ན།།།ཕ་དང་འདྲ་བར་འགྱུར་བས་ན། །
གཟུགས་ཀྱིས་གང་ཞིག་གང་དང་འདྲ། །དེ་ནི་དེ་ཡི་ཡིན་ཞེས་བྱ། །
ཞེས་སྨྲས་སོ།།དེའི་འོག་ཏུ་རང་གི་གཟུགས་དང་མཐུན་མཐུན་དུ་
རང་རང་གི་བུ་ཡོངས་སུ་བཟུང་བར་གྱུར་ཏོ། །ཞེས་གྲག་གོ། ལྷ་མོ་ཐ་
སྐར་ནི་ལྷའི་སྨན་པར་མ་གྲགས་ཤིང་།འདིར་གསུངས་པ་ནི་ཐ་སྐར་གྱི་
བུ་གཉིས་ཡིན་ལ། དེ་ཡང་དྲང་སྲོང་ཞོ་འཐུང་ཞེས་བྱ་བ་ལོ་བྱེ་བ་ཕྲག་
བདུན་གྱི་བར་དུ་དཀའ་ཐུབ་ལ་གནས་པ་དེའི་རུས་པ་རྡོ་རྗེར་གྱུར་པ་
ལས། ལྷའི་དབང་བོའི་ཕྱག་མཚན་གྱི་རྡོ་རྗེ་དང་། ཁྱབ་འཇུག་གིས་
འཁོར་ལོ་སོགས་མཚོན་ཆ་སྣ་ཚོགས་པ་བཟོ་བ་བོ་ལས་ཐམས་ཅད་པ་
ནི་སྔོན་ཚངས་པའི་ཁ་ལས་སྐྱེ་བར་གྲགས་པ་སྐྱེ་དགུའི་བདག་པོ་་་་་
གསལ་བ་ཡིན་ལ།དེའི་བུ་མོ་རེ་ནུ་ཀ་ཞེས་བྱ་བ་ནི་ཐ་སྐར་ཡིན་ཞིང།དེ་
ཉི་མས་ཆུང་མར་བསླངས་བ་ལས་ཉི་མའི་གཟི་བྱིན་མ་བཟོད་པས་ཁྱོ་
དང་ལྷན་ཅིག་རོལ་ཅིང་རྩེ་བར་མི་འདོད་པས། ཕའི་ཁྱིམ་དུ་ཞུགས་
ནས་འདུག་པ་དང་། ཕ་སྐྱེ་དགུ་བདག་པོ་གསལ་པས་སྐྱོས་པས། སྐྱོ་བ་
སྐྱེས་ཏེ་རྒོད་མའི་གཟུགས་སུ་བྱས་ནས།རི་བོ་ཏི་སེའི་རི་སུལ་དུ་དཀའ་
ཐུབ་སྤྱོད་ཅིང་འདུག་གོ ། ཉི་མ་ཡང་རང་གི་ཆུང་མ་ཚོལ་ཞིང་སོང་
བ་ན། གཏམ་དེ་ཐོས་ནས་དེར་སོང་སྟེ། རྟའི་གཟུགས་སུ་བསྒྱུར་ནས་
- 204

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
མནན་པར་གྱུར་པ་ན། སྐྱེས་བུ་གཞན་ཞིག་གིས་མངལ་ཆགས་པར་མི་
བྱའོ་ཞེས་སྨྲས་པ་དང་། ཉི་མ་བགད་དེ་རང་ཉིད་ཀྱི་གཟུགས་བསྟན་
ནས།ང་ལས་བུ་ཆགས་པ་ཡིན་ནོ།ཞེས་སྨྲས་ཤིང་།ཆུང་མ་དེ་ཡི་སྣ་གཉིས་
ལས་ཐ་སྐར་གྱི་བུ་སྣ་སྐྱེ་དང་ཀུན་འགྱེད་ཅེས་བྱ་བའི་སྤུན་གཉིས་བྱུང་
བར་གྱུར་ཏོ་ཞེས་གྲག་གོ །འཆི་མེད་མཛོད་ལས།ཀུན་འགྱེད་གཞོན་
ནུ་རྣམ་འབྱོད་བུ། །མཐོ་རིས་སྨན་པ་མ་དྲའི་བུ། །སྣ་སྐྱེས་དང་ནི་ཐ་
སྐར་སྐྱེས། །ཞེས་པ་ལྟར་རོ། །ལྷའི་དབང་བོ་བརྒྱ་བྱིན་ནི།སྔོན་མཆོད་
སྦྱིན་བརྒྱ་བྱས་པས་ལྷའི་དབང་བོར་སྐྱེས་པར་གྲག་གོ ། མཐོ་རིས་
འདྲེན་པ་མཐོ་རིས་རྒྱལ། །འཆི་མེད་རྒྱལ་བོ་ལེགས་བྲིས་གཙོ། །
གྲགས་པའི་མུ་ཁྱུད་ལྷའི་རྔ་ཅན། །མཆོད་སྦྱིན་བརྒྱ་བ་བདེ་སོགས་
བདག ། ཅེས་སོགས་ཀྱི་མིང་གིས་བརྗོད་དོ། །ལྷ་མོ་བདུད་རྩི་མ་ནི།
བདུད་རྩི་འཛིན་པའི་ལྷ་མོ་ཞིག་གི་མིང་སྟེ། དཔེར་ན་མེ་ཏོག་དང་
མཆོད་ཡོན་འཛིན་པའི་ལྷ་མོ་དག་ལ་མེ་ཏོག་མ་དང་མཆོད་ཡོན་མ་
ཞེས་བརྗོད་པ་ལྟ་བུའོ།དྲང་སྲོང་གི་འཁོར་ནི་འདི་ལྟ་སྟེ།དྲང་སྲོང་ཆེན་
པོ་རྒྱུན་ཤེས་ཀྱི་བུ་དང་།མེ་བཞིན་འཇུག་དང༌།མུ་ཁྱུད་འཛིན་དང་།འགྲོ་
བ་སྐྱོང་གི་བུ་དང་།གཤོལ་འགྲོ་སྐྱེས་དང་།དཀའ་གཉིས་སྤྱོད་དང་།ཐང་
ལ་འབར་དང་། ནབས་སོ་སྐྱེས་ལ་སོགས་པ་དྲང་སྲོང་གི་འཁོར་མང་བོ་
དང་ཐབས་ཅིག་ཏུ་བཞུགས་སོ། །ཞེས་གསུངས། དེ་ཡང་སློབ་དཔོན་
དཔའ་བོའི་ཡན་ལག་བརྒྱད་པ་ལས། སྔོན་གྱི་དྲང་སྲོང་རྒྱུན་ཤེས་ཀྱི་བུ་
ལ་སོགས་པས་བཤད་པ། ཚེ་ནི་རིང་བར་འདོད་པ་ཡིས། །ཆོས་དང་
ནོར་དང་བདེ་བ་བསྒྲུབ། །ཚེ་ཡི་རིག་བྱེད་ལུང་བཤད་པ། །རབ་ཏུ་
གུས་པར་བྱ་བ་གྱིས། །ཚངས་པས་ཚེ་ཡི་རིག་བྱེད་དྲན། །སྐྱེ་དགུའི་
བདག་ལ་བཤད་པ་ཡིན། །དེ་ཡིས་ཐ་སྐར་དེས་བརྒྱ་བྱིན། །དེས་རྒྱུན་
205 --

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
ཤེས་སོགས་དྲང་སྲོང་ལའོ། །དེ་ཡིས་མེ་བཞིན་འཇུག་ལ་སོགས། །དེ་
རྣམས་ཀྱིས་རྒྱུད་སོ་སོར་བྱས། །ཤིན་ཏུ་འཐོབ་པ་དེ་རྣམས་ལས། །
རབ་ཅེས་ཕལ་ཆེར་བཏུས་པ་ནི། །ཤིན་ཏུ་བསྡུས་མིན་རྒྱས་མིན་་་
པར། །ཡན་ལག་བརྒྱད་པའི་སྙིང་བོ་བྱས། །ཞེས་དང་། རང་འགྲེལ་
ལས། གནས་དང་བོ་སྨན་དཔྱད་གྱི་ཆོ་ག་ཚེ་རིང་བར་བྱ་བ་ལ་སོགས་
པའི་དཔྱད་ནི་ཚངས་པ་ཆེན་པོས་དྲན་ནས་དེས། ཚངས་པ་ཆེན་པོའི་
བུ་སྐྱེ་དགུའི་བདག་ཅེས་བྱ་བ་ལ་བཤད་དོ། །སྐྱེ་དགུའི་བདག་གིས་
སྨན་དཔྱད་ལོབས་ནས་ལྷའི་སྨན་པ་ཐ་སྐར་གྱི་བུ་གཉིས་ལ་བཤད་
དོ། །ལྷའི་དབང་བོ་བརྒྱ་བྱིན་གྱིས་ཀྱང་སྔོན་དྲང་སྲོང་ཆེན་པོ་རྒྱུན་
ཤེས་ཀྱི་བུ་དང་།ནབས་སོ་སྐྱེས་དང་།ཐང་ལ་འབར་དང་།དཀའ་གཉིས་
སྤྱོད་དང་། མུ་ཁྱུད་འཛིན་དང་། འགྲོ་བ་སྐྱོང་གི་བུ་དང་། གཤོལ་འགྲོ་
ཞེས་བྱ་བ་ལ་བཤད་དོ། །དྲང་སྲོང་ཆེན་པོ་འདི་རྣམས་ཀྱིས་ཀྱང་དྲང་
སྲོང་མེ་བཞིན་འཇུག་ལ་སོགས་པ་ལ་བཤད་དོ། །ཞེས་གསུངས་པ་
ལྟར། དྲང་སྲོང་ཆེན་པོ་འདི་རྣམས་ལ་ཚངས་པ་ཆེན་པོ་ལས་བྱུང་བའི་
ཚེ་ཡི་རིག་བྱེད་དང་། རྫུ་འཕྲུལ་དང་མངོན་པར་ཤེས་པ་མངའ་ཞིང་
བདེན་ཚིག་གྲུབ་པ་ཡིན་པར་བཤད་དོ།ཕྱི་བའི་འཁོར་ནི་འདི་ལྟ་སྟེ།མུ་
སྟེགས་ཀྱི་མེས་པོ་ཚངས་པ་དང་།མཧཱ་དེ་བ་ཤྲཱི་རལ་བ་ཅན་དང་།ཁྱབ་
འཇུག་དང་། གཞོན་ནུ་གདོང་དྲུག་ལ་སོགས་པ་མུ་སྟེགས་ཀྱི་འཁོར་
མང་པོ་དང་ཐབས་ཅིག་ཏུ་བཞུགས་སོ། །ཞེས་བྱུང༌། ཇི་སྐད་དུ། སྙན་
པའི་བ་དན་འཇིག་རྟེན་གསུམ་དུ་གྲགས། །དམ་པའི་ཆོས་སྒྲ་སེང་
གེའི་སྒྲ་བསྒྲགས་པ། །ཐམས་ཅད་མཁྱེན་པ་དཀོན་མཆོག་མཛོད་་
བརྙེས་པ། །ཞབས་ལ་ཚངས་དབང་གཙུག་གི་ནོར་བུས་གཏུགས། །
ཞེས་གསུངས་པ་ལྟར་ལྷ་ཆེན་པོ་འདི་རྣམས་ནི། བཅོམ་ལྡན་འདས་ལ་
206

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སྐྱབས་སུ་འགྲོ་བ་ཡིན་པས་མུ་སྟེགས་པ་དངོས་མ་ཡིན་ཡང་། མུ་སྟེགས་
ཅན་ཚངས་པ་བ་དང་།དབང་ཕྱུག་པ་དང་།ཁྱབ་འཇུག་པ་སོགས་ཀྱིས་
ལྷ་དེ་དག་རང་རང་གི་སྟོན་པར་འཛིན་པས་ན་ལྷ་དེ་དག་ལ་མུ་སྟེགས་
ཀྱི་མེས་པོ་ཞེས་སོགས་སུ་གསུང་བ་ཡིན་ནོ། །དེ་ཡང་ཚངས་པ་ཆེན་པོ་
ནི། །སྐར་མའི་བསྟན་བཅོས་ལས། །རང་བྱུང་བདག་སྐྱེས་གསེར་
མངལ་ཅན། །མེས་པོ་གདོང་བཞི་ལྟེ་བ་སྐྱེས། །མི་མཇེད་བདག་པོ་
དབྱིག་གི་སྙིང་། །རྣ་བ་བརྒྱད་པ་རིག་བྱེད་གདོང༌། །རིག་བྱེད་སྙིང་
བོ་རིག་བྱེད་བྱེད། །ཅེས་བྱ་བ་ལ་སོགས་པའི་མིང་གི་རྣམ་གྲངས་དུ་མ་
དང་ལྡན་པའོ། །འདི་སྐད་དུ། དང་བོ་ཆུ་ནི་སྤྲུལ་བར་གྱུར། །དེར་ནི་
ས་བོན་བཅུག་པ་ལས། ། དེ་ནི་གསེར་གྱི་སྒོ་ངར་གྱུར། །དེ་ལས་་་་
ཚངས་པ་སྐྱེས་པ་ཡིན། །ཞེས་ཟེར་ཞིང་། དྲང་སྲོང་མཆོད་འོས་ཀྱིས་
རང་གི་འཁོར་རྣམས་ལ། རང་གི་བློས་བརྟག་པའི་གྲུབ་མཐའ་ཐམས་
ཅད་བྱིན་ཟིན་པའི་རྗེས་སུ་ཚངས་པ་ཆེན་པོ་འོངས་པ་ན། ཚངས་པ་
ཆེན་པོ་བདེ་བར་བྱོན། །ཤིན་ཏུ་འཕྱི་བར་འདིར་འོངས་སོ། །བསྟན་
བཅོས་ཐམས་ཅད་བྱིན་ཟིན་པས། །ཁྱོད་ཀྱིས་རིག་བྱེད་འདི་ལོངས་
ཤིག །ཅེས་སྙན་ངག་དང་།མཆོད་སྦྱིན་དང་།སྲིད་སྲུང་དང་།ངེས་
བརྗོད་ཅེས་བྱ་བའི་རིག་བཞི་ནི། ཚངས་པ་ཆེན་པོ་ལ་དྲང་སྲོང་མཆོད་
འོས་ཀྱིས་བྱིན་པར་ཡང་བཤད་དོ། །མཧཱ་དེ་བ་ཤྲཱི་རལ་བ་ཅན་ནི། ལྷ་
ཆེན་པོ་དབང་ཕྱུག་སྟེ། ཇི་སྐད་དུ། གཙུག་ན་ཟླ་བ་མིག་གསུམ་པ། །
དབྱིག་ལྡན་བདེ་འབྱུང་གཡོན་གྱི་ལྷ། །ཕྱུགས་བདག་མདུང་ཐོགས་རྩེ་
གསུམ་ཅན། །ནམ་མཁའི་སྐྲ་ཅན་གངྒཱ་འཛིན། །གྲོང་གསུམ་ཐར་
བྱེད་སྲིད་པ་འཇིག_ ། ཅེས་པ་ལྟར་མིང་གི་རྣམ་གྲངས་མང་ངོ་། །
དབང་ཕྱུག་གི་ཡོན་ཏན་བརྒྱད་ནི། སློབ་དཔོན་སྤྱན་རས་གཟིགས་
207

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
བརྟུལ་ཞུགས་ཀྱིས། །ལག་པ་དང་ནི་རྐང་བ་དང༌། །མིག་དང་བཞིན་
དང་ལུས་རྣམས་ཀྱིས། །མང་བོ་བྱེད་ཅིང་འཇིག་བྱེད་པས། །དེས་ན་
ཕྲ་བར་བརྗོད་པ་ཡིན། །ནམ་མཁའ་རླུང་དང་ས་དང་ནི། །ཆུ་དང་
མེ་དག་གནས་བྱེད་ཅིང་། །སྡུད་པ་དང་ནི་རྒྱས་བྱེད་པ། །དེས་ན་
ཡང་བར་བརྗོད་པ་ཡིན། །འབྱུང་བོ་ཀུན་ལ་དབང་བྱེད་ཅིང་། །
གནས་པ་དང་ནི་རྒྱུ་བ་དག ། གང་ལས་གང་འདོད་དེ་བྱེད་པས། །
དེས་ན་བདག་པོར་གྱུར་པ་ཡིན། །བདག་ལ་རག་ལུས་རང་དབང་
ཅན། །འགའ་ཡང་འཇིགས་པ་ཡོད་མ་ཡིན། །ཐམས་ཅད་དབང་དུ་
གྱུར་པས་ན། །དེས་ན་དབང་དུ་གྱུར་པ་ཡིན། །ཡུལ་དང་བཟའ་བ་
བཅའ་བ་དང་། །གཞན་ཡང་ཡིད་ཀྱིས་གང་བསམ་པ། །ཡིད་ཀྱི་རྗེས་
འགྲོ་མི་སྡོང་བས །དེས་ན་གར་ཡང་ཕྱིན་ཞེས་བྱ། །འཇིག་རྟེན་
གསུམ་ན་མཆོག་གྱུར་ཅིང་། །གནས་པ་དག་དང་རྒྱུ་བ་དང་། །
འབྱུང་བོ་ཀུན་གྱིས་མཆོད་པས་ན། །དེས་ན་མཆོད་པར་བྱ་བ་ཡིན། །
སྙིང་སྟོབས་རྡུལ་དང་མུན་པ་གསུམ། །དེ་དག་གང་ལ་གནས་གྱུར་
པ། །མིག་འབྱེད་ཙམ་གྱིས་བྱེད་གྱུར་པས། །དེས་ན་འདོད་དགུར་
ལྡན་ཞེས་བྱ། ། །ཐར་བའམ་ཡང་ན་ལྷ་ཡི་ལུས། །གང་དུ་བདག་
ཉིད་འདོད་གྱུར་པ། །ཐམས་ཅད་འདོད་པ་ཐོབ་གྱུར་པ། །དེས་ན་
དགའ་མགུར་གནས་ཞེས་བྱ། ཞེས་གསུངས་པ་ལྟར། ཕྲ་བ་དང་། ཡང་
བ་དང་། བདག་པོར་གྱུར་པ་དང་། དབང་དུ་གྱུར་པ་དང་། གར་ཡང་
ཕྱིན་པ་དང་།མཆོད་པར་བྱ་བ་དང་།འདོད་དགུར་ལྡན་པ་དང་།དགའ་
མགུར་གནས་པའོ། ། ཁྱབ་འཇུག་ཅེས་པ་ནི་རྣམ་པར་གནོན་པ་
སྣ་ཚོགས་པས་འཇིག་རྟེན་ཁྱབ་པར་འཇུག་པའི་ཕྱིར་རམ། འགྲོ་བ་
མཐའ་དག་འདིས་ཁྱབ་ཅིང་བཅིངས་པས་ན་ཁྱབ་འཇུག་ཅེས་ཟེར་
208

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
རོ། །འདིས་པད་མ་དཀར་པོ་སྟོང་གིས་དབང་ཕྱུག་མཆོད་པའི་ཚེ་
པད་དཀར་གཅིག་མ་ཚང་བས། རང་གི་མིག་གཅིག་ཕྱུང་ནས་པདྨ་
དཀར་བོའི་གནས་སུ་བཞག་པས་པད་དཀར་མིག་ཅེས་ཀྱང་ཟེར་ལ།
ནོར་ལྷ་སྲེད་མེད་ཟེར་བའི་བུ་ཡིན་པས་སྲེད་མེད་ཀྱི་བུ་དང་།ནོར་ལྷའི་
བུ་དང་།ཉེ་དབང་དང་།གོས་སེར་ཅན་ཡང་ཟེར་རོ། །ཁྱབ་འཇུག་གི་
འཇུག་པ་བཅུ་ནི། ཉ་དང་རུས་སྦལ་ཕག་དང་ནི། །མི་ཡི་སེང་གེ་མིའུ་
ཐུང་དང་། །དགའ་བྱེད་ར་མ་ན་ནག་པོ། །སངས་རྒྱས་ཀལ་ཀི་ཙི་
དང་བཅུ། །ཞེས་བཤད་པ་ལྟར། སྔོན་ཞིག་ན་རིག་བྱེད་བཞི་རྒྱ་མཚོར་
ནུབ་པ་ཁྱབ་འཇུག་ཉའི་གཟུགས་སུ་སྤྲུལ་ནས་བླངས་ཏེ་ལྷ་རྣམས་ལ་
ཕུལ་བ་དང་།རུས་སྦལ་གྱི་གཟུགས་སུ་སྤྲུལ་ནས་ས་ཆེན་པོ་འདི་ཡར་ལ་
བཏེགས་པ་དང་། ཕག་རྒོད་ཀྱི་གཟུགས་སུ་སྤྲུལ་ནས་ས་ཆེན་པོ་སྟེང་དུ་
འཐེན་པ་དང་། ལྷ་མ་ཡིན་གྱི་རྒྱལ་བོ་འགྲོ་སྐྱོབ་གསེར་ཅན་བསད་པ་
དང་། མིའུ་ཐུང་གི་གཟུགས་སུ་སྦྲུལ་ནས་ས་གསུམ་གོམ་པ་གསུམ་གྱིས་
ལྷ་མ་ཡིན་གྱི་རྒྱལ་བོ་སྟོབས་ལྡན་ལས་ས་བླངས་པ་དང་།དྲང་སྲོང་ཛམ་
ནའི་བུ་དགའ་བྱེད་དུ་སྤྲུལ་ནས་རྒྱལ་བོ་སྲིད་སྒྲུབ་བརྩོན་ལ་སོགས་པ་
བསད་པ་དང་།རྒྱལ་བོ་ཤིང་རྟ་བཅུ་བའི་བུར་མ་ནར་སྤྲུལ་ནས་སྲིན་པོ་
ལངྒ་མགྲིན་བཅུ་བསད་པ་དང་། རྒྱུ་སྐར་ནག་པོའི་བུ་ནག་པོར་སྤྲུལ་
ནས་སེམས་ཅན་གྱི་དོན་བྱས་པ་དང་། རྩོད་པའི་དུས་སུ་སངས་རྒྱས་སུ་
འགྱུར་བར་བཤད་པ་དང་། བྲམ་ཟེ་གྲགས་པ་ཞེས་པའི་བུ་ཀལ་ཀི་ཙི་
ཞེས་བྱ་བར་གྱུར་ནས་མ་འོངས་པ་ན་སེམས་ཅན་མང་བོ་བཏུལ་བའི་
མཐར་དུས་རྫོགས་པར་འགྱུར་རོ་ཞེས་ཟེར་རོ།།།དེ་ཡང་དང་བོ་་་་
གསུམ་ལ་སྒྲོ་གདགས་གཞི་འཐད་ལྡན་མེད་ཀྱང་གཏམ་རྒྱུད་རྫུན་མ་ལ་
བརྟེན་པ་དང་། གཞན་རྣམས་ནི་ངོ་མཚར་ཆེས་ཆེ་བ་ཁྱབ་འཇུག་གིས་
209

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
སྤྲུལ་བར་སྒྲོ་བཏགས་པའོ། །ཞེས་མཁས་པ་དག་གིས་བཤད་དོ། །
སྐེམ་བྱེད་གཞོན་ནུ་གདོང་དྲུག་ནི། དབང་ཕྱུག་ཆེན་པོ་དང་། སྐར་མ་
སྨིན་དྲུག་གི་བུ་ཡིན་ལ།བཙས་པ་ན་སྨིན་དྲུག་རེ་རེ་ནས་འདི་ནི་ངའི་བུ་
ཡིན་ནོ། །ཞེས་སྨྲ་ཞིང་ནུ་མ་སྟོབས་པ་དང་། དེས་མ་རྣམས་མགུ་བར་
བྱ་བའི་ཕྱིར་གདོང་དྲུག་བསྟན་ཏོ་ཅེས་གྲག་གོ ། དེ་ལྟར་བཤད་པ་
ནི།རིག་བྱེད་ཀྱི་གཏམ་རྒྱུད་ལྟར་བཤད་པ་སྟེ།དོན་དངོས་སུ་ནི་མཛོད་
ལས། ཕོ་མོའི་དབང་དང་སྡུག་བསྔལ་དག ། མ་གཏོགས་གཟུགས་
གཏོགས། ཞེས་དང་། བག་མ་ལེན་དང་གཏོང་བ་ནི། །གླིང་གསུམ་
འདོད་ལྷ་རྣམས་ན་ཡོད། །སྒྲ་མི་སྙན་དང་གོང་ན་མེད། །ཅེས་དང་།
ཟླ་མཚན་སྦྲུམ་མ་བུ་བཙའ་བ། །གླིང་བཞི་ན་ཡོད་ལྷ་རྣམས་ནི། །
རྫུས་སྐྱེས་ཁུ་བ་འབྱུང་བ་ཡང་། །མི་རྣམས་འདོད་ལྷ་རླུང་དག་རྒྱུ། །
ཞེས་མཆིམས་འཇམ་པའི་དབྱངས་ཀྱིས་གསུངས་པ་ལྟར་རོ། །ནང་
བའི་འཁོར་ནི་འདི་ལྟ་སྟེ། འཕགས་པ་འཇམ་དཔལ་དང་། སྤྱན་རས་
གཟིགས་དབང་ཕྱུག་དང་།ཕྱག་ན་རྡོ་རྗེ་དང་།ཀུན་དགའ་བོ་དང་།འཚོ་
བྱེད་གཞོན་ནུ་ལ་སོགས་པ་ནང་བའི་འཁོར་མང་བོ་དང་ཐབས་ཅིག་
ཏུ་བཞུགས་སོ། །ཞེས་བྱུང་།དེ་ཡང་རྒྱལ་བོ་གཟུགས་ཅན་སྙིང་བོ་དང་།
ཨ་མྲ་སྐྱོང་མ་འདུས་པ་ལས་བུ་ཞིག་བཙས་པ་ན།རང་གི་ཕུ་བོ་གཞོན་ནུ་
འཇིགས་མེད་ཀྱིས་གསོས་པས།བུ་དེ་ལ་གཞོན་ནུས་གསོས་ཞེས་བྱ་བར་
གྲགས་སོ། །ཇི་ཙམ་ན་གོས་དཀར་བོ་གྱོན་པའི་མི་འགའ་ཞིག་མཐོང་
བས་འདི་དག་ཅི་ཡིན་ཞེས་རྒྱལ་བོ་ལ་དྲིས་པ་དང་། རྒྱལ་བོས་འདི་
རྣམས་ནད་ཀྱི་གདུང་བ་སེལ་བའི་སྨན་པ་ཡིན་ནོ། །ཞེས་སྨྲས་པས།འོ་
ན་བདག་ཀྱང་འདི་རྣམས་ཀྱི་རྗེས་སུ་བསླབ་པར་བགྱིའོ་ཞེས་ཞུས་པས།
རྒྱལ་བོས་གནང་ངོ་། དེའི་ཚེ་དྲང་སྲོང་ཆེན་པོ་རྒྱུན་ཤེས་ཀྱི་བུ་ལ་སློབ་
210――

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པར་འདོད་ནས་རྡོ་འཇོག་གི་རྒྱལ་བོ་པདྨའི་སྙིང་བོ་ལ་ཡབ་ཀྱིས་ཡི་གེ་
དང་བཅས་པ་གནང་སྟེ་ཕྱིན། རྒྱུན་ཤེས་ཀྱི་བུས་གསོ་བ་རིག་པའི་སྐོར་
ཉུང་ཤས་ཙམ་བསྟན་པས་ཁྱད་པར་དང་བཅས་ཏེ་ལོབས་པར་གྱུར་
ཏོ། །དེ་ནས་དུས་གཞན་ཞིག་ན་རྒྱལ་བོའི་སྤྱི་བོར་ཕོལ་མིག་བྱུང་བ་
སྨན་དཔྱད་བྱས་པ་སོགས་ལ་བརྟེན་ནས་རྒྱལ་བོ་གཟུགས་ཅན་སྙིང་
བོས་ལན་གཉིས་དང་།རྒྱལ་པོ་མ་སྐྱེ་དགྲས་ལན་གཅིག་སྟེ།ལན་གསུམ་
དུ་སྨན་པའི་རྒྱལ་བོར་དབང་བསྐུར་བས།དྲགས་པ་སྐྱེས་ཏེ་བཅོམ་ལྡན་
འདས་ནི་ཆོས་ཀྱི་རྒྱལ་བོ་ཡིན་མོད། སྨན་གྱི་ལས་ལ་ནི་བདག་ཀྱང་དེ་
བཞིན་གཤེགས་པ་དང་འདྲའོ་སྙམ་སྟེ། བདེན་པ་མ་མཐོང་ངོ་། །
བཀའ་སྩལ་བ། འཚོ་བྱེད་རིའི་རྒྱལ་བོ་གངས་ཅན་དང་སྤོས་ངད་ལྡན་
དག་མཐོང་ངམ།མ་མཐོང་སྟེ་བལྟ་བར་འཚལ་ལགས།དེ་ནས་སྟོན་པའི་
རྫུ་འཕྲུལ་གྱིས་དེར་ཕེབས་ཏེ། དེར་སྨན་རྣམ་པ་སྣ་ཚོགས་པ་དག་
གཟིགས་སོ། ། བཀའ་སྩལ་བ། འཚོ་བྱེད་སྨན་རྣམས་ལོངས་ཤིག
འཚོ་བྱེད་ཀྱིས་སྨན་གྱི་རྣམ་པ་སྣ་ཚོགས་པ་དག་བླངས་ཏེ། སྔར་སྨན་གྱི་
རྣམ་པ་གང་ཡང་མི་ཤེས་པ་མེད་སྙམ་པ་ལ།སྔར་མ་མཐོང་ཞིང་མི་ཤེས་
པའི་སྨན་མང་པོ་ཞིག་མཐོང་སྟེ། དེ་རྣམས་སྟོན་པའི་སྤྱན་སྔར་ཁུར་ཏེ་
འོངས་པ་ལ། སྟོན་པས་དྲི་སྨེད་མཛད་པ་ལ། ངོ་ཤེས་པ་རྣམས་བཀའ་
མཆིད་རྒྱས་པར་གསོལ། མི་ཤེས་པ་རྣམས་ལ་སྟོན་པས་སྨན་རེ་རེ་
བཞིན་སྨན་འདིའི་མིང་ལ་འདི་སྐད་ཅེས་བྱ། ནད་འདི་ལ་ཆོ་ག་འདི་ལྟ་
བུས་ཕན་པར་འགྱུར་རོ་ཞེས་སོགས་རྒྱས་པར་གསུངས་པ་ན།འཚོ་བྱེད་
ཀྱི་ང་རྒྱལ་ཆག་སྟེ། དེ་བཞིན་གཤེགས་པ་ནི་ཡན་ལག་བཞི་དང་ལྡན་
པའི་སྨན་པའི་རྒྱལ་བོ་བླ་ན་མེད་པའོ་ཞེས་ཆེད་དུ་བརྗོད་ཅིང་།སྟོན་པ་
ཆོས་བསྟན་པས་འཚོ་བྱེད་གཞོན་ནུ་གསོས་ཀྱིས་བདེན་པ་མཐོང་སྟེ།
211

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
རྒྱུན་དུ་ཞུགས་པའི་འབྲས་བུ་ཐོབ་པོ། བཀའ་སྩལ་བ། འཚོ་བྱེད། སྨན་
པ་ཟུག་རྔུ་འབྱིན་པ་ཡན་ལག་བཞི་དང་ལྡན་པ་ནི། རྒྱལ་བོ་ལ་འོས་པ་
རྒྱལ་བོ་ལ་མཁོ་བ་རྒྱལ་བོའི་ཡན་ལག་གི་གྲངས་སུ་འགྲོའོ། །བཞི་གང་
ཞེ་ན། དེ་ལ་སྨན་པ་ཟུག་རྔུ་འབྱིན་པ་ལ་མཁས་པ་ཡིན། ནད་ཀུན་ནས་
སློང་བ་ལ་མཁས་པ་ཡིན།ནད་བྱུང་བ་སྤང་བ་ལ་མཁས་པ་ཡིན།སྤང་བ་
ཕྱིས་མི་འབྱུང་བ་ལ་མཁས་པ་ཡིན། ཞེས་སོགས་ལུང་ལས་གསུངས་
སོ། །དེའི་ཚེ་དེའི་དུས་ན་སྟོན་པས་གསུངས་པའི་ཚིག་གཅིག་༩
འཁོར་རྣམ་པ་བཞི་སོ་སོས་རང་རང་གི་སྟོན་པའི་ལུགས་སུ་གོ་བར་
ཟད་དོ། །ཞེས་བྱུང་།དེའི་ཚེ་ཇི་སྐད་གསུང་བ་ལྟར་གྱི་གནས་ཕུན་སུམ་
ཚོགས་པ་དང་། སྟོན་པ་ཕུན་སུམ་ཚོགས་པ་དང་། འཁོར་ཕུན་སུམ་
ཚོགས་པ་སྟེ། ཕུ་ནོགས་པ་ཐམས་ཅད་འཛོམས་པ་དེའི་ལྟ་བུའི་དུས་
ན། གསུང་གཅིག་ཉིད་དུ་གསུངས་ན་ཡང་། །དུ་མ་ཉིད་དུ་སོ་སོར་གོ
། ཞེས་འབྱུང་བ་ལྟར། སྟོན་པ་སྨན་པའི་རྒྱལ་བོས་གསུངས་པའི་ཚིག་
གཅིག་ལ་འཁོར་རྣམས་ཀྱིས་རང་རང་གི་ལུགས་དང་སྐད་ཀྱི་གདངས་
སུ་གོ་བར་ཟད་དོ། །འདི་ནི་སོ་སོའི་སྐྱེ་བོ་དམན་པ་རྣམས་ཀྱིས་བསམ་
པ་དང་དཔྱད་པའི་ཡུལ་ལས་འདས་ཀྱང་།དེ་བཞིན་གཤེགས་པ་རྣམས་
ཀྱི་གསུང་གི་ཆོ་འཕྲུལ་བླ་ན་མེད་པ་སྟེ། ཇི་སྐད་དུ། བདེན་པ་པོའི་ལེའུ་
ལས།འདི་ལྟར་སེམས་ཅན་ཀུན་གྱིས་ངེས་པའི་ཚིག། མང་བོ་དག་གིས་
དུས་གཅིག་ཞུ་ཞུས་ན། །སེམས་ཀྱིས་སྐད་ཅིག་གཅིག་ལ་ཐུགས་ཆུད་
ནས། །གསུངས་དབྱངས་གཅིག་གིས་སོ་སོར་ལན་ཀྱང་འདེབས། །
ཞེས་དང་།ཚད་མེད་པའི་མདོ་ལས།དེ་བཞིན་གཤེགས་པས་ནི་གསུང་
གཅིག་ཏུ་ཆོས་ཀྱི་འཁོར་ལོ་གསུམ་གསུངས་པར་མཛད་དོ། །ཞེས་
གསུངས་པ་ལྟར་རོ། །དེ་ནས། འདི་ནི་རང་གི་ལུས་ངག་ཡིད་གསུམ་
212

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཉེས་པ་མེད་པར་དྲང་བོར་བསྲངས་ནས་གཞན་གྱི་ཉེས་པ་མ་སྙོམས་
པ་སྙོམས་པར་བྱེད་པས་སྲོང་གི་ལུགས་ཞེས་བྱའོ། །ཞེས་གསུངས། དེ་
ཡང་གསོ་བ་རིག་པའི་ལུགས་འདི་ནི། ནད་པ་གསོ་བ་བོ་རང་གི་ལུས་
ངག་ཡིད་གསུམ་ལ་ཆགས་སྡང་གི་ཉེས་པ་མེད་པར་གཅིག་ཏུ་བསམ་
པ་དྲང་བོར་བསྲངས་ནས་དགོས་པ་གཙོ་བོར་བྱས་ཏེ་གསོ་ཡུལ་གཞན་
གྱི་ནད་ཀྱི་ཉེས་པ་མ་སྙོམས་པ་སྙོམས་པར་བྱེད་པའི་དྲང་སྲོང་རྣམས་
ཀྱི་ལུགས་སོ། ཞེས་གསུངས་པ་ཡིན་ནོ། །བདུད་རྩི་སྙིང་བོ་ཡན་ལག་
བརྒྱད་པ་རྩ་བའི་རྒྱུད་ཀྱི་རྣམ་བཤད་གསོ་བ་རིག་པའི་སྣང་བ་ལས།
གླེང་གཞིའི་ལེའུ་སྟེ་དང་པོའོ། །གཉིས་པ་གླེང་བསློང་གི་རྣམ་གྲངས་
བཀོད་པ་ནི། དེ་ཚེ་དེའི་དུས་ན་སྟོན་པ་བཅོམ་ལྡན་འདས་འཚོ་མཛད་
སྨན་གྱི་བླ་བཻཌཱུརླ་འོད་ཀྱི་རྒྱལ་བོ་དེས་ནད་བཞི་བརྒྱ་རྩ་བཞི་ཞི་བར་
བྱེད་པའི་སྨན་གྱི་རྒྱལ་བོ་ཞེས་བྱ་བའི་ཏིང་ངེ་འཛིན་ལ་སྙོམས་པར་
ཞུགས་སོ། །སྙོམས་པར་ཞུགས་མ་ཐག་ཏུ་ཐུགས་ཀ་ནས་འོད་ཟེར་ཁ་
དོག་བརྒྱ་སྟོང་དུ་མ་ཕྱོགས་བཅུར་འཕྲོས་པས་ཕྱོགས་བཅུའི་འགྲོ་བ་
སེམས་ཅན་ཐམས་ཅད་ཀྱི་སེམས་ཀྱི་ཉེས་བའི་སྐྱོན་བསལ། མ་རིག་པ་
ལས་བྱུང་བའི་དུག་གི་ནད་ཐམས་ཅད་ཞི་བར་བྱས་ནས་སླར་ཐུགས་
ཀར་འདུས་པ་ལས། སྤྲུལ་བའི་སྟོན་པ་དྲང་སྲོང་རིག་པའི་ཡེ་ཤེས་ཞེས་
བྱ་བ་ཞིག་ཐུགས་ལས་སྤྲུལ་ཏེ་མདུན་གྱི་བར་སྣང་ལ་བཞུགས་ནས་
དྲང་སྲོང་གི་འཁོར་རྣམས་ལ་འདི་སྐད་ཅེས་མདུན་བསུའོ། །ཀྱེ་་་
གྲོགས་པོ་དག་ཤེས་པར་གྱིས་ཤིག མི་ན་བར་གནས་པར་འདོད་པ་
དང་། ན་བ་གསོ་བར་འདོད་པའི་གང་ཟག་གིས་གསོ་བ་རིག་པའི་མན་
ངག་ལ་བསླབ་པར་བྱའོ། །ཚེ་རིང་བར་འདོད་པའི་གང་ཟག་གིས་
གསོ་བ་རིག་པའི་མན་ངག་ལ་བསླབ་པར་བྱའོ། །ཆོས་དང་ནོར་དང་
213

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
གནས་སྐབས་དང་མཐར་ཐུག་གི་ཐར་པའི་བདེ་བ་སྟེ། ཕུན་ཚོགས་སྡེ་
བཞི་བསྒྲུབ་པར་འདོད་པའི་གང་ཟག་གིས་གསོ་བ་རིག་པའི་མན་ངག་
ལ་བསླབ་པར་བྱའོ། །འགྲོ་བ་གང་ཞིག་ནད་ཀྱི་སྡུག་བསྔལ་ལས་ཐར་
བར་འདོད་པ་དང་། གཞན་གྱི་སྤྱི་བོས་བཀུར་བར་འདོད་པའི་གང་
ཟག་གིས་གསོ་བ་རིག་པའི་མན་ངག་ལ་བསླབ་པར་བྱའོ། །དེ་སྐད་
ཅེས་བཀའ་སྩལ་པ་དང་། དེའི་ཚེ་དེའི་དུས་ན་སྟོན་པ་བཻཌཱུརྻ་འོད་ཀྱི་
རྒྱལ་བོའི་ལྗགས་ལས་འོད་ཟེར་ཁ་དོག་བརྒྱ་སྟོང་དུ་མ་ཕྱོགས་བཅུར་
འཕྲོས་པས་ཕྱོགས་བཅུའི་འགྲོ་བ་སེམས་ཅན་ཐམས་ཅད་ཀྱི་ངག་གི་
ཉེས་པའི་སྐྱོན་བསལ། ནད་དང་གདོན་ཐམས་ཅད་ཞི་བར་བྱས་ནས་
སླར་ལྗགས་ལ་འདུས་པ་ལས།གསུང་ལས་སྤྲུལ་བའི་དྲང་སྲོང་ཡིད་ལས་
སྐྱེས་ཞེས་བྱ་བ་ཞིག་བྱུང་སྟེ། སྟོན་པ་ལ་ཕྱག་དང་བསྐོར་བ་བྱས་ནས་
སེངྒེའི་ལྟ་སྟངས་ཀྱིས་སྟོན་པའི་མདུན་དུ་འདུག་སྟེ་འཁོར་གྱི་དྲང་སྲོང་
རྣམས་ཀྱི་དོན་དུ་ཞུ་བའི་ཚིག་འདི་སྐད་ཅེས་གསོལ་ཏོ། །ཀྱེ་སྟོན་པ་
དྲང་སྲོང་རིག་པའི་ཡེ་ཤེས་ལགས། དེ་ལྟར་བདག་གཞན་གྱི་དོན་ཕུན་
སུམ་ཚོགས་པ་སྒྲུབ་པར་འདོད་པས་གསོ་བ་རིག་པའི་མན་ངག་ལ་ཇི་
ལྟར་བསླབ་པར་བགྱི།དེ་སྐད་ཅེས་ཞུས་པ་དང་།ཐུགས་ལས་སྤྲུལ་བའི་
དྲང་སྲོང་རིག་པའི་ཡེ་ཤེས་དེས་འདི་སྐད་ཅེས་གསུངས་སོ། །ཀྱེ་དྲང་
སྲོང་ཆེན་པོ་རྣམས་གསོ་བ་རིག་པའི་མན་ངག་གི་རྒྱུད་ལ་བསླབ་པར་
བྱའོ། །ཡན་ལག་ལ་བསླབ་པར་བྱའོ། །གནས་ལ་བསླབ་པར་བྱའོ། །
སྐབས་ལ་བསླབ་པར་བྱའོ།།།མདོ་ལ་བསླབ་པར་བྱའོ། །ལེའུ་ལ་་་
བསླབ་པར་བྱའོ། །ཞེས་གསུངས་པ་དང་། ཡང་དྲང་སྲོང་ཡིད་ལས་
སྐྱེས་ཀྱིས་གསོལ་བ། ཀྱེ་སྟོན་པ་ལགས། གསོ་བ་རིག་པའི་མན་ངག་གི་
རྒྱུད་ལ་ཇི་ལྟར་བསླབ་པར་བགྱི། ཞེས་ཞུས་པ་ལས། སྟོན་པས་བཀའ་
214

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སྩལ་བ། ཀྱེ་དྲང་སྲོང་ཆེན་པོ་ཉོན་ཅིག། རྒྱུད་བཞི་ལ་བསླབ་པར་བྱ་སྟེ།
གང་ཞེ་ན་འདི་ལྟ་སྟེ། རྩ་བའི་རྒྱུད་དང་བཤད་པའི་རྒྱུད། །མན་ངག་
རྒྱུད་དང་ཕྱི་མའི་རྒྱུད། ། དེ་ལྟར་རྒྱུད་བཞི་རུ་ཤེས་པར་བྱའོ། །ཇི་
སྐད་དུ།རྩ་བ་ཐུགས་ཀྱི་རྒྱུད་འདི་ས་བོན་འདྲ། །འདི་ལས་མ་སྐྱེས་གསོ་
བྱེད་ཡོད་མ་ཡིན། །སྐུ་ཡི་བཤད་རྒྱུད་བར་སྣང་ཉི་ཟླ་འདྲ། །ཚིག་
དོན་མ་ལུས་སྒྲིབ་མེད་གསལ་བར་སྟོན། །མན་ངག་ཡོན་ཏན་རྒྱུད་
འདི་ནོར་བུ་འདྲ། །དགོས་པ་མ་ཚང་བ་ནི་གཅིག་ཀྱང་མེད། །ཕྱི་མ་
འཕྲིན་ལས་རྒྱུད་འདི་ཕ་ལམ་འདྲ། །ནད་ཀྱི་སྟེང་དུ་ཐོགས་པ་ཡོད་མ་
ཡིན། །ཞེས་གསུངས་སོ། །ཡན་ལག་བརྒྱད་ལ་བསླབ་པར་བྱ་སྟེ།གང་
ཞེ་ན་འདི་ལྟ་སྟེ། ལུས་དང་བྱིས་པ་མོ་ནད་གདོན། །མཚོན་དུག་རྒས་
དང་རོ་ཙ་བ། །ཡན་ལག་བརྒྱད་དུ་ཤེས་པར་བྱའོ། །ཞེས་གསུངས།དེ་
ཡང་མན་ངག་རྒྱུད་ལས། དེ་ལ་ཉེས་པ་ཁོང་ནད་ཚད་པ་དང་། །ལུས་
སྟོད་དོན་སྣོད་གསང་བ་ཐོར་བུའི་ནད། །ལྷན་སྐྱེས་རྨ་བརྒྱད་ལུས་
སྤྱིར་གསོ་བ་སྟོན། །བྱིས་པ་མོ་ནད་གདོན་མཚོན་དུག་ནད་དང་། །
རྒས་པ་རོ་ཙ་གསོ་བ་ཡན་ལག་བརྒྱད། །ཅེས་གསུངས་པ་ལྟར། རྒན་
གཞོན་བར་མའི་ཕོ་མོ་གང་ལ་ཡང་འབྱུང་ཉེ་བའི་ནད་སྤྱི་སྟེ། ལུས་ཀྱི་
ཡན་ལག་དང་། བྱིས་པའི་ནད་དང་།མོ་ནད་དང་། གདོན་གྱིས་གནོད་
པ་ལས་བྱུང་བའི་གདོན་ནད་དང་། མཚོན་ཆས་གནོད་པ་ལས་བྱུང་
མཚོན་རྨ་དང་། སྦྱར་དུག་སོགས་ལས་བྱུང་བའི་དུག་ནད་དང་། ན་སོ་
རྒས་པ་རིང་དུ་འཚོ་བར་བྱེད་པའི་བཅུད་ལེན་དང་། ས་བོན་གསོ་བར་
བྱེད་པའི་རོ་ཙའི་ཡན་ལག་སྟེ། གསོ་བར་བྱ་བའི་ཡན་ལག་བརྒྱད་དུ་
ཤེས་པར་བྱ་ཞེས་པའོ། །གཞན་ཡང་བཤད་པའི་རྒྱུད་ཀྱི་གནས་བཅུ་
གཅིག་ལ་བསླབ་པར་བྱ་སྟེ།གང་ཞེ་ན།འདི་ལྟ་སྟེ།རྩ་བ་མདོ་ཡི་གནས་
215 -

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
དང་གཅིག ། གྲུབ་པ་ལུས་ཀྱི་གནས་དང་གཉིས། །འཕེལ་འགྲུབ་
ནད་ཀྱི་གནས་དང་གསུམ། །བྱ་བ་སྤྱོད་ལམ་གནས་དང་བཞི། །འཚོ་
བ་ཟས་ཀྱི་གནས་དང་ལྔ། །སྦྱོར་བ་སྨན་གྱི་གནས་དང་དྲུག ། ཆ་
བྱད་དཔྱད་ཀྱི་གནས་དང་བདུན། །ཐ་མལ་ནད་མེད་གནས་དང་
བརྒྱད།ངོས་བཟུང་རྟགས་ཀྱི་གནས་དང་དགུ །གསོ་བྱེད་ཐབས་ཀྱི་
གནས་དང་བཅུ། །བྱ་བྱེད་སྨན་པའི་གནས་དང་ནི། །བཅུ་གཅིག་
གནས་སུ་ཤེས་པར་བྱའོ། །ཞེས་གསུངས།ཇི་སྐད་དུ།གསོ་བ་རིག་པའི་
དོན་རྣམས་མདོར་བསྡུ་ན། གསོ་བྱ་གསོ་བྱེད་ཇི་ལྟར་གསོ་བ་དང་། །
གསོ་བ་བོ་དང་རྣམ་པ་བཞི་རུ་བཤད།ཅེས་དང་།རྩ་བ་བཞི་ལ་ཡན་ལག་
བཅུ་གཅིག་སྟེ། །འདི་དག་བཤད་པའི་རྒྱུད་ཀྱི་སྡོམས་ཚིག་ཡིན། ཞེས་
གསུངས། བཤད་པའི་རྒྱུད་རང་གིས་འཆད་པར་འགྱུར་བའི། གནས་
བཅུའི་ངོ་བོ་དངོས་བསྟན་ནམ། མདོར་བསྡུས་ཏེ་བསྟན་པ་རྩ་བ་ལྟ་
བུའི་གནས་དང་གཅིག། དེ་ནས་ལུས་ཀྱི་ཆགས་ཚུལ། འདྲ་དཔེ། ལུས་
ཀྱི་གནས་ལུགས། ལུས་ཀྱི་མཚན་ཉིད། ལུས་ཀྱི་ལས་དང་དབྱེ་བ། ལུས་
ཀྱི་འཇིག་ལྟས་བསྟན་པ་སྟེ། ལུས་ཀྱི་སྐྱེས་འཇིག་མཚན་ཉིད་དབྱེ་བ་
སོགས་ལུས་ཀྱི་སྐོར་བཤད་པ་གྲུབ་པ་ལུས་ཀྱི་གནས་དང་གཉིས། དེ་
ནས་ནད་ཀྱི་རྒྱུ་རྐྱེན། ནད་འཇུག་ཚུལ། ནད་ཀྱི་མཚན་ཉིད་དབྱེ་བ་
སོགས་བསྟན་པ།འཕེལ་འགྲིབ་ནད་ཀྱི་གནས་དང་གསུམ།དེ་ནས་རྒྱུན་
གྱི་བྱ་བ་སྤྱོད་ལམ་དང་། དབྱར་དགུན་སྟོན་དཔྱིད་སོགས་སུ་དུས་ཀྱི་
སྤྱོད་ལམ་དང་། བཀྲེས་སྐོམ་སོགས་བྱུང་བའི་སྐབས་སུ་དེ་དག་མི་་
དགག་པ་སོགས་གནས་སྐབས་ཀྱི་བྱ་སྤྱོད་ལམ་གྱི་གནས་དང་བཞི། དེ་
ནས་ཁམ་ཟས་ཀྱི་ཚུལ་ཤེས་པ་དང་། ནད་དེ་ལ་གནོད་པའི་ཁ་ཟས་
སོགས་སྤང་བ་དང་། ཟས་ཚོད་རན་པར་བཟའ་བ་སྟེ། འཚོ་བ་ཟས་ཀྱི་
216

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གནས་དང་ལྔ།དེ་ནས་སྨན་གྱི་རོ་དང་ཞུ་རྗེས།སྨན་གྱི་ནུས་པ།སྨན་གྱི་
སྦྱར་ཐབས་བསྟན་པ་སྟེ།སྦྱོར་བ་སྨན་གྱི་གནས་དང་དྲུག ། དེ་ནས་
ནད་ཀྱི་གཉེན་པོ་དཔྱད་ཀྱི་ཆ་བྱད་བསྟན་པ་སྟེ། ཆ་བྱད་དཔྱད་ཀྱི་
གནས་དང་བདུན། དེ་ནས་མི་ན་བར་གནས་པར་འདོད་པ་དག་གིས་
སྤང་བླང་ཇི་ལྟར་བྱ་བ་བསྟན་པ་སྟེ། ཐ་མལ་ནད་མེད་ཀྱི་གནས་དང་
བརྒྱད།ནད་པ་ལ་བལྟ་རེག་དྲི་བའི་སྒོ་ནས་བརྟག་པ་དང་།གསོ་དཀའ་
སླ་སོགས་སྤང་བླང་མུ་བཞིའི་སྒོ་ནས་བརྟག་པ་སྟེ། ངོས་བཟུང་རྟགས་
ཀྱི་གནས་དང་དགུ དེ་ནས་སྤྱི་དང་བྱེ་བྲག་གི་གསོ་ཚུལ་དང་། ཐུན་
མོང་དང་ཁྱད་པར་གྱི་གསོ་ཚུལ་དང༌། གསོ་ཐབས་དངོས་བསྟན་པ་སྟེ།
གསོ་བྱེད་ཐབས་ཀྱི་གནས་དང་བཅུ། །དེ་ནས་གསོ་བ་བོ་སྨན་པའི་
ཡོན་ཏན་དང་བསམ་པ་དང་ལུས་ངག་གི་སྤྱོད་སྟངས་སོགས་སྟོན་པའི་
བྱ་བ་བྱེད་པ་པོ་སྨན་པའི་གནས་དང་བཅས་བཤད་པའི་རྒྱུད་ཀྱི་་་་
གནས་བཅུ་གཅིག་ཤེས་པར་བྱའོ་ཞེས་པའི་དོན་ནོ། །དེ་ཡང་ལུས་
ནད་གཉེན་པོ་སོགས་ཀྱི་གནས་ཚུལ་གསལ་བར་བསྟན་པ་ལ་དེ་དང་
དེའི་གནས་ཞེས་བཏགས་པ་སྟེ། དཔེར་ན། བྱེ་བྲག་བཤད་མཛོད་དང་།
མངོན་པ་སྡེ་བདུན་སོགས་ཀྱི་བརྗོད་བྱ་གཅེས་གཅེས་རྣམས། སློབ་
དཔོན་དབྱིག་གཉེན་གྱིས་མངོན་པ་མཛོད་དུ་ཁམས་དང་དབང་བོ་
སོགས་ཀྱི་གནས་བརྒྱད་དུ་བསྡུས་ནས་བསྟན་པ་ལྟ་བུའོ། དེ་ནས་མན་
ངག་རྒྱུད་ཀྱི་སྐབས་བཅོ་ལྔ་ལ་བསླབ་པར་བྱ་སྟེ། གང་ཞེ་ན། འདི་ལྟ་སྟེ།
དང་བོ་ཉེས་གསུམ་གསོ་བའི་སྐབས། །གཉིས་པ་ཁོང་ནང་གསོ་བའི་
སྐབས། །གསུམ་པ་ཚད་པ་གསོ་བའི་སྐབས། །བཞི་བ་ལུས་སྟོད་གསོ་
བའི་སྐབས། །ལྔ་བ་དོན་སྣོད་གསོ་བའི་སྐབས། །དྲུག་པ་གསང་ནད་
གསོ་བའི་སྐབས། །བདུན་པ་ཐོར་ནད་གསོ་བའི་སྐབས། །བརྒྱད་པ་
217-

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
ལྷན་སྐྱེས་རྨ་གསོ་བའི་སྐབས། །དགུ་བ་བྱིས་པ་གསོ་བའི་སྐབས། །
བཅུ་བ་མོ་ནད་གསོ་བའི་སྐབས། །བཅུ་གཅིག་གདོན་ནད་གསོ་བའི་
སྐབས། །བཅུ་གཉིས་མཚོན་རྨ་གསོ་བའི་སྐབས། །བཅུ་གསུམ་དུག་
ནད་གསོ་བའི་སྐབས། །བཅུ་བཞི་རྒས་པ་གསོ་བའི་སྐབས། །བཅོ་ལྔ་
རོ་ཙ་གསོ་བའི་སྐབས། དེ་ལྟར་སྐབས་བཅོ་ལྔར་ཤེས་པར་བྱའོ། །ཞེས་
གསུངས།ཇི་སྐད་དུ།དང་བོ་ཉེས་གསུམ་གསོ་བའི་སྐབས་བསྟན་པ། །
རླུང་དང་མཁྲིས་པ་བད་ཀན་གསུམ་དུ་བཤད། ཅེས་པ་ལྟར་ཉེས་པ་
གསུམ་དང་འདུས་ནད་བད་ཀན་སྨུག་པོ་དང་བཅས་པ་ཉེས་གསུམ་
གསོ་བའི་སྐབས་དང་། ཁོང་ནད་མ་ཞུ་བ་དང་གཅོང་ཆེན་སྐྲན། །
སྐྱ་རྦབ་འོར་ནད་གཅོང་ཆེན་དམུ་ཆུ་དང༌། །གློ་གཅོང་ཆེན་པོ་ཟད་
བྱེད་དང་བཅས་པ།ཁོང་ནད་གསོ་བའི་སྐབས་སུ་བསྡུ་བར་བྱ།ཚ་བ་སྤྱི་
དང་ཚ་གྲང་གལ་མདོ་དང་། །རི་ཐང་མཚམས་དང་ཚ་བ་མ་སྨིན་
པ། །རྒྱས་ཚད་སྟོང་ཚད་གབ་པའི་ཚ་བ་དང་།རྙིངས་ཚད་རྙོགས་ཚད་
འགྲམས་ཚད་འཁྲུགས་ཚད་དང༌། །རིམས་ཚད་འབྲུམ་རིམས་རྒྱུ་་་་
གཟེར་གག་ལྷོག་དང༌། །ཆམ་རིམས་དང་བཅས་བཅུ་དྲུག་བཅོས་པ་
ནི། །ཚད་པ་གསོ་བའི་སྐབས་སུ་བསྡུ་བར་བྱ། མགོ་མིག་རྣ་བ་སྣ་ནད་
ཁ་ནད་དང་། །མགུལ་ནད་ལྦ་བ་དང་བཅས་དྲུག་གི་ནད། །ལུས་
སྟོད་གསོ་བའི་སྐབས་སུ་བསྡུ་བར་བྱ། སྙིང་དང་གློ་བ་མཆིན་མཚེར་
མཁལ་མ་དང་། །ཕོ་བ་རྒྱུ་མ་ལོང་གི་ནད་དང་བརྒྱད། །དོན་སྣོད་
གསོ་བའི་སྐབས་སུ་བསྡུ་བར་བྱ།།།ཐོར་ནད་སྐད་འགགས་ཡི་ག་་
འཆུས་པ་དང་། །སྐོམ་དད་སྐྱིགས་བུ་དབུགས་མི་བདེ་བ་དང་། །
གླང་ཐབས་སྲིན་ནད་འཁྲུ་སྐྱུག་དྲི་མ་འགགས། །གཅིན་འགག་གཅིག་
སྙི་ཚད་འཁྲུ་དྲེག་ནད་དང་། །གྲུམ་བུ་ཆུ་སེར་རྩ་དཀར་པགས་པའི་
218

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ནད། །ཉྭ་ལོག་མེས་ཚིག་ལ་སོགས་ཕྲན་བུ་བཅས། །ནད་སྣ་བཅུ་དགུ་
ཐོར་ནད་སྐབས་སུ་བཤད། །འབྲས་དང་གཞང་འབྲུམ་མེ་དབལ་སུར་
ཡ་དང་། །རྨེན་བུ་རླིག་རླུག་རྐང་བམ་མཚན་པར་རྡོལ། །བརྒྱད་ནི་
ལྷན་སྐྱེས་རྨ་གསོ་སྐབས་སུ་བསྡུ། །བྱིས་པ་ཉེར་སྤྱོད་དང་ནི་བྱིས་པའི་
ནད། །བྱིས་པའི་གདོན་བཅོས་བྱིས་པ་གསོ་བའི་སྐབས། །མོ་ནད་སྤྱི་
དང་བྱེ་བྲག་ཕལ་བ་གསུམ། །མོ་ནད་གསོ་བའི་སྐབས་སུ་བསྡུ་བར་
བྱ། །འབྱུང་གདོན་སྨྱོ་བྱེད་བརྗེད་བྱེད་གཟའ་ཀླུའི་གདོན། །རྣམ་ལྔ་
གདོན་ནད་གསོ་བའི་སྐབས་སུ་བསྡུ། །མཚོན་རྨ་སྤྱི་དང་མགོ་རྨ་སྐེ་ཡི་
རྨ། །བྱང་ཁོག་སྟོད་སྨད་ཡན་ལག་རྨ་དང་ལྔ། །མཚོན་རྨ་གསོ་བའི་
སྐབས་སུ་བསྡུ་བར་བྱ། །སྦྱར་དུག་གྱུར་དུག་རྒྱུ་དང་མི་རྒྱུ་བའི། །
རང་བཞིན་དུག་གསུམ་དུག་ནད་གསོ་བའི་སྐབས། །བཅུད་ལེན་རྒས་
པ་གསོ་བའི་སྐབས་སུ་བསྡུ། །རོ་ཙ་གསོ་དང་དེ་ཡི་ཡན་ལག་
བཙལ། །གཉིས་པོ་འདི་ནི་རོ་ཙའི་སྐབས་སུ་བཤད། དེ་ལྟར་མན་ངག་
རྒྱུད་ཀྱི་བརྗོད་བྱའི་དོན་རྣམས་སྐབས་བཅོ་ལྔར་བསྡུས་ཏེ་གསོ་བའི་
ཚུལ་ཤེས་པར་བྱའོ། །ཞེས་པའོ། །དེ་ནས་ཡང་གསུང་བ།མདོ་བཞི་ལ་
བསླབ་པར་བྱ་སྟེ།གང་ཞེ་ན་འདི་ལྟ་སྟེ།བརྟག་པ་རྩ་ཆུ་མདོ་དང་གཅིག།
ཞི་བྱེད་སྨན་གྱི་མདོ་དང་གཉིས། །སྦྱོང་བྱེད་ལས་ཀྱི་མདོ་དང་་་་
གསུམ། །འཇམ་རྩུབ་དཔྱད་ཀྱི་མདོ་དང་བཞི། དེ་ལྟར་མདོ་བཞི་རུ་
ཤེས་པར་བྱའོ། །ཞེས་གསུངས། དེ་ཡང་མདོ་བཞི་ཞེས་པ་ནི། གོང་དུ་
མན་ངག་རྒྱུད་ཆེན་ལས། ནད་པའི་སྤྱི་བོ་ནས་རྐང་མཐིལ་བར་གྱི་ནད་
ཇི་ལྟར་གསོ་ཚུལ་གྱི་ལག་ལེན་རྒྱ་ཆེར་གསུངས་པ་དེ་རྣམས་མདོར་
བསྡུས་ཏེ་བསྟན་པས་ན་མདོ་ཞེས་བྱའོ། །དེ་ཡང་ནད་གང་ཡིན་ངོས་
འཛིན་བརྟག་པའི་ཐབས་ལ་རྩ་ཆུའི་མདོ་དང་གཅིག ། རྟོགས་ནས་
219

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
ནད་དེ་རང་སར་ཞི་བར་བྱེད་པའི་སྨན་ལ་ཐང་དང་།ཕྱེ་མ།རིལ་བུ།ལྡེ་
གུ སྨན་མར། ཐལ་སྨན། ཁཎྚ། སྨན་ཆང་། རིན་པོ་ཆེའི་སྦྱོར་བ། སྔོ་
སྨན་གྱི་སྦྱོར་བ་སྟེ་ཞི་བྱེད་སྨན་གྱི་མདོ་དང་གཉིས། ཞི་བྱེད་ཀྱི་སྨན་དེ་
དག་གིས་ནད་རང་སར་མ་ཞི་ན་ནད་དེ་སྦྱོང་བར་བྱེད་པའི་ཐབས་
སྣུམ་བཅོས་དང་།བཤལ་དང་།སྐྱུགས་དང་།སྣ་སྨན་དང་།འཇམ་རྩུབ་
དང་།ནི་རུ་ཧ་དང་།རྩ་སྦྱོང་སྟེ་སྦྱོང་བྱེད་ལས་ཀྱི་མདོ་དང་གསུམ།སྦྱོང་
བྱེད་དེ་དག་གིས་ཀྱང་ནད་རོ་མ་ཐོན་ན་གཏར་བ་དང་།བསྲེག་པ་དང་།
དུགས་བྱེད་པ་དང་། ལུམས་དང་། བྱུག་པ་དང་། ཐུར་མ་འཕང་བ་སྟེ་
འཇམ་རྩུབ་དཔྱད་ཀྱི་མདོ་དང་བཞི་ལ་བསླབ་པར་བྱ་ཞེས་པའོ། །
ལེའུ་བརྒྱ་དང་ལྔ་བཅུ་དྲུག་ལ་བསླལ་པར་བྱ་སྟེ། གང་ཞེ་ན་འདི་ལྟ་སྟེ།
གླེང་གཞི་གླེང་སློང་གཞི་དང་ངོས་འཛིན་དང་། །གསོ་བའི་ཐབས་
དང་རྩིས་ཀྱི་ལེའུ་དྲུག། མདོ་གནས་རྩ་བའི་རྒྱུད་དུ་ཤེས་པར་བྱ། ཞེས་
བྱུང་།དེ་ཡང་སློབ་དཔོན་ཟླ་བ་གྲགས་པའི་སྒྲོན་མ་གསལ་བ་ལས།ཚད་
དག་ཀྱང་ནི་བཤད་བྱ་སྟེ། །ལེའུ་དེ་བཞིན་ཆོ་ག་དང་། །དུམ་བུ་དེ་
བཞིན་རིམ་པར་ཕྱེ།ཞེས་གསུངས་པ་ལྟར།ལེའུ་སྐད་དོད་པ་རི་ཙྪད་
ཞེས་པ་དོན་ཚན་སོ་སོར་གཅོད་པ་ལ་འཇུག་པས། རྒྱུད་འདིར་ཡང་
ལེའུ་བརྒྱ་དང་ལྔ་བཅུ་རྩ་དྲུག་གི་རྣམ་བཞག་བྱས་སོ། །ཆོ་གའི་སྐད་
དོད་ག་ཝ་ཞེས་པ་རྟོག་པ་ལ་ཡང་འཇུག་སྟེ།དཔེར་ན།རྒྱུད་རྟོག་གསུམ་
དང་རྟོག་བདུན་ཞེས་པ་ལྟ་བུའོ། །དོན་གྱི་སྡེ་ཚན་རེ་སྟོན་པ་ལ་རབ་
ཏུ་བྱེད་པ་ཞེས་ཀྱང་གསུངས་ཏེ། དཔེར་ན། ཕུང་བོ་ལྔའི་རབ་བྱེད་ལྟ་
བུའོ། །དེས་ན་གསོ་བ་རིག་པའི་གཞུང་ལུགས་ཆེན་མོ་འདི་ཡི་ལེའུ་
བརྒྱ་དང་ལྔ་བཅུ་རྩ་དྲུག་ལ་བསླབ་པར་བྱ་སྟེ།དེ་དག་གང་ཞེ་ན་འདི་ལྟ་
སྟེ། ཐོག་མར་རྩ་བའི་རྒྱུད་ལ་གླེང་གཞིའི་ལེའུ་དང་། གླེང་སློང་གི་ལེའུ་
220

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དང་། གནས་ལུགས་ནད་གཞིའི་ལེའུ་དང་།ངོས་འཛིན་རྟགས་ཀྱི་ལེའུ་
དང་།གསོ་བྱེད་ཐབས་ཀྱི་ལེའུ་དང་།དཔེ་དོན་གྱི་རྣམ་གྲངས་རྩིས་པའི་
ལེའུ་སྟེ། ལེའུ་དྲུག་གི་བདག་ཉིད་ཅན་འདི་ནི་མདོ་གནས་རྩ་བའི་རྒྱུད་
དུ་ཤེས་པར་བྱ་ཞེས་པའོ། །དེའི་འོག་ཏུ་བཤད་པའི་རྒྱུད་ལ་བསླབ་
པར་བྱ་སྟེ། །བཤད་པའི་སྡོམ་དང་ཆགས་ཚུལ་འདྲ་དཔེ་དང་། །
གནས་ལུགས་མཚན་ཉིད་དབྱེ་བ་འཇིག་ལྟས་དང༌། །ནད་ཀྱི་རྒྱུ་རྐྱེན་
ཞུགས་ཚུལ་མཚན་ཉིད་དང༌། །དབྱེ་བ་རྒྱུན་དུས་གནས་སྐབས་སྤྱོད་
པ་དང་། །ཟས་ཚུལ་ཟས་བསྡམ་ཟས་ཚོད་རན་པར་ཟ། །སྨན་གྱི་རོ་
ནུས་སྦྱར་ཐབས་ཆ་བྱད་དང༌། །མི་ན་གནས་དང་ཉེས་པ་དངོས་སྟོན་
དང་། །ངན་གཡོ་སྐྱོན་བརྟག་སྤང་བླང་མུ་བཞིར་བརྟག།གསོ་ཚུལ་སྤྱི་
དང་ཁྱད་པར་གསོ་ཐབས་གཉིས། །གསོ་ཐབས་དངོས་དང་སྨན་པའི་
ལེའུ་སྟེ། །དེ་ལྟར་བཤད་པའི་རྒྱུད་ལ་གནས་བཅུ་གཅིག ། གཅིག་
གསུམ་གསུམ་བཞི་བཞི་ལྔ་དྲུག་པ་གཅིག །སྡོམ་གཅིག་ལེའུ་སུམ་ཅུ་
རྩ་གཅིག་གོ ། ཞེས་གསུངས། དང་པོ་རྩ་བ་མདོ་ཡི་གནས་ཞེས་པ།
འཆད་པར་འགྱུར་བའི་བཤད་རྒྱུད་ཀྱི་བརྗོད་བྱའི་དོན་རྣམས་མདོར་
བསྡུས་ཏེ་བསྟན་པ་སྡོམ་གྱི་ལེའུ་གཅིག ། གཉིས་པ།གྲུབ་པ་ལུས་ཀྱི་
གནས་ལ།ཐོག་མར་མངལ་སྐྱེས་ཀྱི་མི་ལུས་ཆགས་པའི་ཚུལ་དང་།དོན་
ལྔ་སྣོད་དྲུག་སོགས་མི་ལུས་ཕྱི་ནང་གི་འདྲ་དཔེ་དང་། ལུས་ཟུངས་ཀྱི་
ལྡང་ཚད་སོགས་ལུས་ཀྱི་གནས་ལུགས། ལུས་ཀྱི་ངོ་བོའམ་མཚན་ཉིད།
ལུས་ཀྱི་དབྱེ་བ། ལུས་འཇིག་པའི་སྔ་ལྟས་དང་བཅས་ལེའུ་དྲུག་གིས་
གྲུབ་པ་ལུས་ཀྱི་གནས་སྐབས་བསྟན་ཏོ། །གསུམ་པ། འཕེལ་འགྲིབ་
ནད་ཀྱི་གནས་ལ། ནད་དེ་བྱུང་བའི་རྒྱུ། ནད་དེ་སློང་བའི་རྐྱེན། ནད་དེ་
ཞུགས་པའི་ཚུལ། ནད་ཀྱི་མཚན་ཉིད་དམ་ངོ་བོ། ནད་ཀྱི་དབྱེ་བ་དང་
― 221

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
བཅས་ལེའུ་ལྔས།འཕེལ་འགྲིབ་ནད་ཀྱི་གནས་སྐབས་བསྟན་ཏོ། །བཞི་
བ།བྱ་བ་སྤྱོད་ལམ་གྱི་གནས་ལ།དུས་རྒྱུན་གྱི་སྤྱོད་ལམ་དང་།དགོང་ཟླ་
ནམ་དུས་ཀྱི་སྤྱོད་ལམ་དང་། གནས་སྐབས་གནས་སྐབས་ཀྱི་སྤྱོད་ལམ་
དང་བཅས་ལེའུ་གསུམ་གྱིས།བྱ་བ་སྤྱོད་ལམ་གྱི་གནས་སྐབས་བསྟན་པ་
ཡིན་ནོ། །ལྔ་བ།འཚོ་བ་ཟས་ཀྱི་གནས་ལ།ཟས་ཀྱི་ཚུལ་ཤེས་པར་བྱ་བ་
དང་།མི་འཕྲོད་པའི་ཟས་བསྡམ་པར་བྱ་བ་དང་།ཟས་ཀྱི་ཚོད་རིག་པར་
བྱས་ཏེ་རན་པར་བཟའ་བ་སྟེ། ལེའུ་གསུམ་གྱིས་འཚོ་བ་ཟས་ཀྱི་གནས་
རྫོགས་པར་བསྟན་པ་ཡིན་ནོ། །དྲུག་པ།སྦྱོར་བ་སྨན་གྱི་གནས་ལ།སྨན་
རྫས་ཀྱི་རོ་དྲུག་བཤད་པ་དང་། སྨན་རྫས་ཀྱི་ནུས་པ་བརྒྱད་བཤད་པ་
དང་།སྨན་གྱི་སྦྱོར་ཐབས་བཤད་པ་སྟེ།ལེའུ་གསུམ་གྱིས་སྦྱོར་བ་སྨན་གྱི་
གནས་བསྟན་ཏོ། །བདུན་པ། ཆ་བྱད་དཔྱད་ཀྱི་གནས་ནི། གཏར་
བསྲེག་གི་ཆ་བྱད་སོགས་སྨན་གྱི་ཕྱག་ཆ་བཟོ་བཀོད་ཀྱི་ལེའུ་གཅིག་
གིས་བསྟན་ཏོ། །བརྒྱད་པ།ཐ་མལ་ནད་མེད་ཀྱི་གནས་ནི།དམན་ལྷག་
ལོག་པའི་ཟས་སྤྱོད་སྤོང་བ་སོགས་མི་ན་བར་རིང་དུ་འཚོ་བའི་ཐབས་
སྟོན་པ་ལེའུ་གཅིག་གིས་བསྟན་ཏོ། །དགུ་བ། ངོས་བཟུང་རྟགས་ཀྱི་
གནས་ལ།རླུང་མཁྲིས་བད་ཀན་གྱི་ནད་སོགས་ཉེས་པ་དངོས་སུ་བསྟན་
པའི་སྒོ་ནས་བརྟག་པ་དང་། མ་རྟོགས་ན་ངན་གཡོ་སྐྱོན་གྱི་སྒོ་ནས་
བརྟག་པ་དང་། གསོ་བྱར་རུང་མི་རུང་སྤང་བླང་མུ་བཞིའི་སྒོ་ནས་
བརྟག་པ་སྟེ་ལེའུ་གསུམ་གྱིས། ངོས་བཟུང་རྟགས་ཀྱི་གནས་བསྟན་པ་
ཡིན་ནོ། །བཅུ་བ།གསོ་བྱེད་ཐབས་ཀྱི་གནས་ལ།གསོ་ཚུལ་སྤྱིར་བསྟན་
པ་དང་།ཁྱད་པར་གྱི་གསོ་ཚུལ་དང་།བརྟབ་དང་སྨྱུང་བྱ་གཉིས་ཀྱི་གསོ་
ཐབས་དང་། གསོ་ཐབས་དངོས་དང་བཅས་ལེའུ་བཞིས། གསོ་བྱེད་
ཐབས་ཀྱི་གནས་རྫོགས་པར་བསྟན་པ་ཡིན་ནོ། །བཅུ་གཅིག་པ། བྱ་བ་
222

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བྱེད་པ་པོ་སྨན་པའི་གནས་ནི། སྨན་པས་ཉམས་སུ་བླང་བྱ་སོགས་ལེའུ་
གཅིག་གིས་བསྟན་ཏོ། །དེ་ཡང་སློབ་དཔོན་མ་ཁོལ་གྱིས། སེམས་ཅན་
ཐམས་ཅད་བདེ་འདོད་ཕྱིར། །རྩོམ་པ་ཀུན་ལ་འཇུག་པར་འདོད།
ཅེས་དང་། ཕོངས་པ་ནད་པ་མྱ་ངན་གཟིར། །ཅི་ནུས་པར་ནི་ཕན་
གདག་བྱ། །གནོད་པ་བྱེད་བརྩོན་དགྲ་ལ་འང་། །ཕན་གདགས་པ་ནི་
གཙོ་ཆེར་བྱ། །འབྱོར་དང་རྒྱུད་ལ་ཡིད་གཅིག་བྱ། །རྒྱུ་ལ་ཕྲག་དོག་
འབྲས་བུ་མིན། །དུས་སུ་ཕན་དང་རན་པར་སྨྲ། །སླུ་བ་མེད་ཅིང་
ངེས་པར་བྱ། །བཞིན་འཛུམ་གསོང་བོར་སྨྲ་བ་དང་། །སྤྱོད་པ་བཟང་
ཞིང་སྙིང་རྗེ་འཇམ། ། གཅིག་པུ་བདེ་མིན་ཐམས་ཅད་ལ། །ཞེས་་་་་
གསུངས་པ་ལྟར་རོ། །ལེའུ་གཅིག་རེས་གནས་རེ་རེ་རྫོགས་པར་སྟོན་
པ་གསུམ་ཡོད་དེ། ཆ་བྱད་དཔྱད་ཀྱི་གནས་དང་། ཐ་མལ་ནད་མེད་ཀྱི་
གནས་དང་།བྱ་བྱེད་སྨན་པའི་གནས་དང་གསུམ་ཡོད་པའི་ཕྱིར།ལེའུ་
གསུམ་གསུམ་གྱིས་གནས་རེ་རེ་སྟོན་པ་བཞི་ཡོད་དེ། བྱ་བ་སྤྱོད་ལམ་གྱི་
གནས་དང་། འཚོ་བ་ཟས་ཀྱི་གནས་དང་། སྦྱོར་བ་སྨན་གྱི་གནས་དང་།
ངོས་བཟུང་རྟགས་ཀྱི་གནས་དང་བཞི་ཡོད་པ་གང་ཞིག ། གནས་
བཞི་བོ་རེ་རེ་ལ་ཡང་ལེའུ་གསུམ་གསུམ་ཡོད་པའི་ཕྱིར། ལེའུ་བཞིས་
གནས་གཅིག་སྟོན་པ་ཡོད་དེ།གསོ་བྱེད་ཐབས་ཀྱི་གནས་དེ་ལེའུ་བཞིས་
བསྟན་པའི་ཕྱིར།ལེའུ་ལྔས་གནས་གཅིག་སྟོན་པ་ཡོད་དེ།འཕེལ་འགྲིབ་
ནད་ཀྱི་གནས་ཉིད་ལེའུ་ལྔས་བསྟན་པའི་ཕྱིར། ལེའུ་དྲུག་གིས་གནས་
གཅིག་སྟོན་པ་ཡོད་དེ། གྲུབ་པ་ལུས་ཀྱི་གནས་སྐབས་གཅིག་པུ་མི་ལུས་
གས་ཚུལ་ནས་འཇིག་ལྟས་བར་གྱི་ལེའུ་དྲུག་གིས་བསྟན་པའི་ཕྱིར།
གནས་བཅུ་པོ་ཐམས་ཅད་ཀྱི་དོན་མདོར་བསྡུས་ཏེ་སྡོམས་སུ་བཀོད་
པའི་ལེའུ་དང་བོ་གཅིག་པུ་སྟེ། བཤད་པའི་རྒྱུད་ལ་ལེའུ་སུམ་ཅུ་རྩ་
223

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
གཅིག་གོ་ཞེས་བྱ་བར་ཤེས་པར་བྱ་ཞེས་པའོ། །ལེའུ་གཉིས་པར། དང་
པོ་ཕ་མའི་ཁུ་ཁྲག་སྐྱོན་མེད་པ། །རྣམ་ཤེས་ལུས་ཉོན་མོངས་ཀྱིས་་
བསྐུལ་ནས། །འབྱུང་ལྔ་ཚོགས་པ་མངལ་དུ་ཆགས་པའི་རྒྱུ། །དཔེར་
ན་གཙུབས་ཤིང་དག་ལས་མེ་འབྱུང་མཚུངས།ཞེས་མི་ལུས་ཆགས་ཚུལ་
གསུངས་པ་འདི་ལ། དེང་དུས་འགའ་ཞིག་ན་རེ། ཕ་མའི་ཁུ་ཁྲག་ལ་
གནས་པའི་སྲིན་བུ་དེ་དག་བྱིས་པར་གྱུར་པ་ཡིན་པས། དེ་ལས་ལོགས་
ཤིག་ཏུ་ཕ་མའི་ཁུ་ཁྲག་ལ་རྣམ་པར་ཤེས་པ་ཞུགས་ཏེ་མིར་གྱུར་པ་མིན་
ནོ་ཞེས་ཟེར།འདི་ལ་བརྗོད་པར་བྱ་སྟེ།ཕ་མའི་ཁུ་ཁྲག་ཏུ་མ་ཟད་བཤང་
གཅི་དང་ཁུ་ཁྲག་ཆུ་སེར་དོན་ལྔ་སྣོད་དྲུག་སོགས་ལུས་ཐམས་ཅད་ལ་
སྲིན་བུས་ཁྱབ་པར་ཡོད་པ་མངོན་སུམ་དུ་མཐོང་བས། སྲིན་བུ་དེ་
ཐམས་ཅད་མིར་གྱུར་པ་ཡིན་ནམ། ཡང་ན་ཕ་མའི་ཁུ་ཁྲག་གི་སྲིན་བུ་
འགའ་ཞིག་མི་དང་། འགའ་ཞིག་བྱིས་པའི་ལུས་ཀྱི་སྲིན་བུར་གྱུར་པ་
ཡིན་ནམ། དེ་བཞིན་དུ་མངལ་ན་གནས་པའི་བྱིས་པའི་ལུས་ཀྱི་སྲིན་བུ་
དེ་དག་གང་ལས་བྱུང་བ་ཡིན་སོམས་ཤིག ཕ་མའི་ཁུ་ཁྲག་ལ་གནས་
པའི་སྲིན་བུ་འགའ་ཞིག་བུའི་ལུས་ཀྱི་སྲིན་བུ་བརྒྱ་ཕྲག་དང་སྟོང་ཕྲག་
མང་བོར་འགྱུར་རྒྱུ་ཡོད་དམ། བྱིས་པའི་ཕོ་བར་གནས་པའི་སྲིན་བུ་
རགས་པ་དེ་དག་ཀྱང་གང་ལས་འོངས་པ་ཡིན། ཡང་ན་དེ་དག་ལ་ཉེར་
ལེན་གྱི་རྒྱུ་མེད་པར་རང་གྲུབ་པ་ཞིག་ཡིན་ནམ། བྱིས་པ་སོགས་ལ་
དབང་བོའི་རྣམ་པར་ཤེས་པ་ལྔ་དང་། ཡིད་ཀྱི་རྣམ་པར་ཤེས་པ་མེད་
ཅེས་སྨྲ་འམ། ཡོད་ན་བྱིས་པའི་རྣམ་པར་ཤེས་པ་དེ་དག་ས་བོན་ལ་
གནས་པའི་སྲིན་བུའི་རྣམ་པར་ཤེས་པ་ལས་བྱུང་བ་ཡིན་ནམ། ཡིན་ན་
སྲིན་བུ་དེ་དག་ལ་ཡང་རྣམ་པར་ཤེས་པ་ཡོད་པས། སྤྱིར་མིའི་ལུས་ཀྱི་
སྲིན་བུ་བརྒྱ་སྟོང་མང་བོ་ལ་རྣམ་པར་ཤེས་པ་ཡང་བརྒྱ་སྟོང་མང་བོ་
224

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཡོད་དམ། ཡོད་ན་རྣམ་པར་ཤེས་པ་མེད་ཟེར་བའི་དམ་བཅའ་དེ་རྫུན་
དུ་འགྱུར་ལ། མེད་ན་མིའི་སེམས་ལ་རིག་པའི་གནས་སོགས་དོན་མང་
བོ་ཤར་བ་དེ་དག་མིའི་ཁོག་གི་ཤ་ཁྲག་རུས་པ་སོགས་ལ་ཤར་རམ་ཅི།
གལ་ཏེ་རྣམ་པར་ཤེས་པ་མེད་ཀྱང་ཡུལ་གྱི་དངོས་པོ་དེ་རྣམས་ཀླད་
པའི་ནང་དུ་ཤར་བ་ཡིན་ཟེར་ན། འོ་ན་མི་ཤི་བས་རྣམ་ཤེས་མེད་པའི་
དུས་སུ་ཡང་རོ་དེ་ལ་ཀླད་པ་ཡོད་པས། ཀླད་པ་དེ་ལ་ཡུལ་གྱི་དངོས་པོ་
རྣམས་ཅིའི་ཕྱིར་མི་ཤར། རྣམ་པར་ཤེས་པ་མེད་ན་མི་རྣམས་ཀྱི་བསམ་
པ་སྣ་ཚོགས་ཀྱི་དབང་གིས་བྱ་བ་སྣ་ཚོགས་བྱེད་པ་དང་།དགྲ་གཉེན་གྱི་
འདུ་ཤེས་འཛིན་སྟངས་ཀྱི་དབང་གིས་འཐབ་རྩོད་དང་། མི་རྣམས་ལ་
བསམ་པ་བཟང་ངན་ཡང་མེད་ཅེས་སྐུར་བ་འདེབས་པར་བྱེད་དམ།
ཡོད་ན་བསམ་པ་དང་འདུ་ཤེས་དེ་དག་ལ་ཤ་ཁྲག་རུས་པ་ཀླད་པ་
སོགས་གང་འཇོག་སོགས་ཀྱང་དཔྱད་པར་བྱའོ། །ལུགས་འདིའི་གསོ་
བ་རིག་པས་འདོད་ཚུལ་ནི།གདན་བཞི་ལས།ཆུ་ནི་སེམས་ལས་འབྱུང་
བས་ན། །རྣམ་པར་ཤེས་པ་ཆུ་ཡི་ཁམས། །གལ་ཏེ་ཆུ་ཉིད་གཞན་དུ་
ན། །ཤི་ནས་ཅི་སྟེ་ཆུ་མི་འབྱུང༌། །རྣམ་ཤེས་མེ་རུ་འབྱུང་བས་ན། །
ལུས་ལ་དྲོ་བ་ཉིད་དུ་ངེས། །ཡིད་ཤེས་འཕོས་པའི་ལུས་ལ་ནི། །ཅི་སྟེ་
དྲོ་བ་ཉིད་མི་སྣང་། །རྣམ་ཤེས་རླུང་གི་ལུས་དག་ལ། །འབྱུང་འཇུག་
དབུགས་ནི་དུ་བ་འདྲ། །ཡིད་ཤེས་འཕོས་པའི་ལུས་དག་ལ། །དེ་དག་
ལ་ཡང་དབུགས་མེད་དོ། །སེམས་ནི་ས་རུ་འབྱུང་བས་ན། །ལྕི་བ་རུ་
ནི་སྣང་བ་ཉིད། །ཡིད་ཤེས་འཕོས་པའི་ལུས་དག་ནི། །ཆུ་ཡི་སྟེང་དུ་
ལྡང་བའོ། །ཞེས་གསུངས་པ་ལྟར་རོ། །དེས་ན་རྟགས་གཉིས་ལས།
རུས་པ་རྐང་དང་ཁུ་བ་ནི། །ཕ་ལས་སྐྱེས་པ་གསུམ་དུ་བརྗོད། །
པགས་པ་དང་ནི་ཤ་དང་ཁྲག།མ་ལས་སྐྱེ་བ་དེ་བཞིན་བརྗོད། །ཞེས་པ་
225

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
ལྟར་ཕ་མའི་ཁུ་ཁྲག་དང་དེར་གནས་པའི་སྲིན་བུ་དག་ཀྱང་མིའི་ལུས་
རྟེན་ཆགས་པའི་རྒྱུ་ཙམ་ཡིན་ན་ཡང་། བྱིས་པའི་ལུས་ལ་ཞུགས་པའི་
རྣམ་པར་ཤེས་པ་ནི།མིར་སྐྱེ་བ་འཕེན་བྱེད་ཀྱི་ལས་ལས་གྲུབ་པའི་བར་
སྲིད་པའི་ཡིད་ཀྱི་རྣམ་པར་ཤེས་པ་དེ་ཉིད་བྱིས་པ་དེའི་ཡིད་ཀྱི་རྣམ་
པར་ཤེས་པར་གྱུར་པ་ཡིན་པས། སྲིན་བུ་དེ་དག་དང་དེའི་རྣམ་ཤེས་
མིར་གྱུར་པ་མིན་ནོ།ཡན་ལག་བརྒྱད་པ་ལས།དེ་ཡང་དྲང་སྲོང་ཆེན་པོ་
རྒྱུན་ཤེས་ཀྱི་བུ་ལ་སོགས་པས་འདི་སྐད་བཤད་དོ། །ཁུ་ཁྲག་སྐྱོན་མེད་
པར་སེམས་ཅན། །རང་ལས་ཉོན་མོངས་ཀྱིས་བསྐུལ་ནས། །ཚོགས་
པས་མངལ་དུ་འཆགས་འགྱུར་ཏེ། །གཙུབ་ཤིང་ལས་ནི་མེ་འབྱུང་
མཚུངས། ཞེས་དང་། དེའི་རང་འགྲེལ་ལས། དེ་སྔོན་གྱི་དྲང་སྲོང་ཆེན་
པོ་རྒྱུན་ཤེས་ཀྱི་བུ་ལ་སོགས་པས་བཤད་པ་ན་རེ། ཐོག་མར་སེམས་ཅན་
ཇི་ལྟར་སྐྱེ་ཞེ་ན།དང་བོ་ཕ་མའི་ཁུ་བ་དང་ཁྲག་རླུང་ལ་སོགས་པའི་སྐྱོན་
མེད་པ་དང་།ལས་དང་ཉོན་མོངས་པ་དང་ལྡན་པའི་རྣམ་པར་ཤེས་པ་
དང་། དེ་དང་ལྷན་ཅིག་འབྱུང་བ་ནམ་མཁའ་ལ་སོགས་པའི་འབྱུང་བ་
ཆེན་པོ་ལྔ་ཤིན་ཏུ་ཕྲ་བ་དབང་པོའི་ཡུལ་ལས་འདས་པ་རྣལ་འབྱོར་གྱི་
ཡུལ་དུ་གྱུར་པ། དེ་དག་སྐད་ཅིག་མངལ་དུ་ཚོགས་ཤིང་འདུས་པ་ནི་
རུམ་དུ་འཆགས་པ་ཞེས་བྱ་སྟེ། དཔེར་ན་གཙུབ་ཤིང་དང་། གཏན་པ་
དང་། སྤྲ་བ་དང་། སྐྱེས་བུས་རྩོལ་པའི་ལག་པ་དང་། འདི་དག་ཚོགས་
པ་ལས་མེ་འབྱུང་བ་བཞིན་ནོ། དེ་ལྟར་ཆགས་ནས་མས་ཁ་ཟས་ཟོས་
པའི་དྭངས་མའམ།བཅུད་ཀྱིས་ནུར་ནུར་བོ་དང་མེར་མེར་བོ་ལ་སོགས་
པར་རིམ་གྱིས་འགྱུར་ཞིང་འཕེལ་བར་འགྱུར་རོ། །དེ་ལ་རྣམ་པར་
ཤེས་པ་དབང་བོའི་ཡུལ་ལས་འདས་པ་མའི་མངལ་དུ་ཇི་ལྟར་འཇུག་
ཏུ་རུང་ཞེ་ན།དེ་ནི་མངོན་སུམ་གྱི་དཔེས་བསྟན་ཏེ།ཇི་ལྟར་ཉི་མའི་འོད་
226

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཟེར་མེ་ཤེལ་ལ་ཕོག་པའི་དབང་གིས་རྩྭ་དང་ཤིང་ལ་སོགས་པ་་་་་་་་་
བསྲེགས་པར་སྣང་ཡང་། ཤིང་ཡང་མེ་ཤེལ་ལ་རེག་པར་མི་སྣང་ལ། མེ་
ཤེལ་ཡང་ཤིང་ལ་རེག་པར་མ་མཐོང་མོད་ཀྱང་ཚིག་པར་སྣང་བ་་་་
བཞིན་དུ། རྣམ་པར་ཤེས་པ་མངལ་གྱི་ནང་དུ་ཞུགས་པ་ཡང་མི་སྣང་
བའི་སྒོ་ནས་འཇུག་པ་ཡིན་ནོ། །ཞེས་སྔོན་གྱི་དྲང་སྲོང་ཆེན་པོ་རྣམས་
དང་།སློབ་དཔོན་དཔའ་བོས་གསུངས་པ་ལྟར་རོ།མངལ་དུ་འཇུག་ཚུལ་
ནི་མངོན་པ་མཛོད་ལས།བློ་ནི་ཕྱིན་ཅི་ལོག་གྱུར་པས། །རྩེ་དགས་འགྲོ་
བའི་ཡུལ་དུ་འགྲོ།ཞེས་དང་།མངོན་པའི་རྒྱན་ལས།སྐྱེ་གནས་སུ་འཇུག་
པ་ནི། སེམས་ཅན་དེ་ལས་ལས་བྱུང་བའི་མིག་གིས་ཐག་རིང་ན་གནས་
པའི་རང་སྐྱེ་བའི་གནས་མཐོང་སྟེ། ཕོར་སྐྱེ་བར་འགྱུར་བ་ཞིག་ཡིན་ན་
ནི་ཕ་ལ་སྡང་བ་དང་མ་ལ་འཁྲིག་པ་བྱ་བར་ཆགས་པའི་བློ་ནི་ཕྱིན་ཅི་
ལོག་ཏུ་གྱུར་པས་མ་དེ་དང་རྩེ་བ་དང་དགའ་བར་བྱ་བར་འདོད་པས་
འགྲོ་བར་བྱ་བའི་ཡུལ་དུ་མངོན་པར་འདོད་པའི་མངལ་དུ་འགྲོ་སྟེ།
དེར་སོང་ནས་མའི་ལྟོ་གཡས་ཕྱོགས་སུ་ཁ་རྒྱབ་ཏུ་བསྟན་ཏེ་ཙོག་ཙོག་
པོར་སྐྱེའོ། འོན་ཏེ་མོར་སྐྱེ་བ་ཞིག་ཡིན་ན་ནི་མ་ལ་སྡང་བ་དང་། ཕ་ལ་
ཆགས་པའི་བློ་ཕྱིན་ཅི་ལོག་ཏུ་གྱུར་པས་ཕ་དང་རྩེ་བ་དང་དགའ་བར་
བྱ་བར་འདོད་པས་འགྲོ་བའི་ཡུལ་མའི་མངལ་དུ་སོང་སྟེ་མའི་ལྟོ་་་་
གཡོན་དུ་ཁ་མདུན་ཕྱོགས་སུ་བསྟན་ཏེ་འདུག་གོ། ཞེས་དང་། སློབ་
དཔོན་གང་སྦེལ་གྱིས། འདི་ནི་རང་གི་རིགས་སུ་མངལ་སྐྱེས་སམ། །
གལ་ཏེ་སྒོ་ང་ལས་སྐྱེས་འབྱུང་འགྱུར་ན། །དེ་ཡི་དུས་སུ་མ་དེ་དང་ནི་
ཕ། །སྦྱོར་བ་མཐོང་ནས་དྲགས་པས་རབ་དགར་འགྱུར། །རྩེ་དགས་
དེ་དག་དྲུང་རྒྱུགས་ཕ་ཡི་ནི། །ཁུ་ཆུ་དེ་མཐོང་ཀུན་ཏུ་རྨོངས་པ་་་་
ཡིས། །བདག་ཉིད་ཇི་བཞིན་དེ་ལ་ཆགས་འགྱུར་ཏེ། །མོ་ནི་མོ་བཞིན་
227

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
ཕོ་ནི་ཕོ་བཞིན་ནོ།ཞེས་གསུངས་ཏེ།འདི་ནི་མངལ་སྐྱེས་དང་སྒོང་སྐྱེས་
དག་གི་སྐྱེ་གནས་སུ་འཇུག་ཚུལ་ཡིན་ལ། དྲོད་གཤེར་སྐྱེས་དང་རྫུས་
སྐྱེས་གཉིས་སྐྱེ་གནས་སུ་འཇུག་ཚུལ་ནི་མངོན་པ་ལས། དྲི་དང་གནས་
ལ་མངོན་འདོད་གཞན། ཞེས་པ་ལྟར་དྲོད་གཤེར་སྐྱེས་ནི་དྲི་དང་དྲོད་
དང་རླན་ལ་ཆགས་ཏེ། དེར་མཚམས་སྦྱོར་ལ། རྫུས་སྐྱེས་ནི་གནས་ལ་
ཆགས་པས་སོ།དབྱར་གྱི་འབུ་སྲིན་ཕལ་ཆེར་དྲོད་གཤེར་སྐྱེས་ཡིན་པས།
བཤང་གཅི་སོགས་གང་དུ་མི་གཙང་བའི་དྲི་བྲོ་བ་དེར་ལྷག་པར་ཡང་
མང་བའི་ཕྱིར་རོ། མཆིམས་འཇམ་པའི་དབྱངས་ཀྱིས། འོ་ན་ཤའི་ཕུང་
བོ་རི་རབ་ཙམ་ཡོད་ན་འབུ་རི་རབ་ཙམ་འགྲུབ་འགྱུར་གྱི་བར་སྲིད་དེ་
དག་ཤ་དེ་མ་བྱུང་བར་དུ་གང་དུ་གནས་ཞེ་ན། དེ་མ་བྱུང་གི་བར་དུ་
སྡོད་པ་ནི་མིན་ཏེ། འདི་ལྟར་སྲིན་བུར་འགྱུར་བའི་བར་སྲིད་གྲངས་
མེད་པ་ཡོད་དེ། དེ་དག་རང་སྐྱེ་བ་དང་མཐུན་པའི་དྲོད་གཤེར་གྱི་
ཚོགས་པ་གང་དང་ཕྲད་པ་དེར་སྐྱེ་ཡི། དྲོད་གཤེར་གྱི་ཚོགས་པ་འདི་ཁོ་
ན་ལས་སྐྱེས་པའི་ངེས་པ་མེད་པར་མངོན་ནོ། ཞེས་དང་། བཟང་སྤྱོད་
ལས། ནམ་མཁའི་མཐར་ཐུག་གྱུར་པ་ཇི་ཙམ་པ། སེམས་ཅན་མ་ལུས་
མཐའ་ཡང་དེ་བཞིན་ཏེ། ཞེས་གསུངས་པ་ལྟར་བར་སྲིད་པ་ལ་སོགས་
པའི་སེམས་ཅན་ལ་གྲངས་དང་མཐའ་ནི་མེད་དོ། འོ་ན་དེ་ལྟ་བུའི་བར་
སྲིད་པ་མང་བོ་ཞིག་ཡོད་ན།འུ་ཅག་གིས་མི་མཐོང་བ་ཅི་ཞེ་ན།རིག་པའི་
དབང་ཕྱུག་གིས། ལུས་ཅན་ཡིན་ཡང་ཕྲ་བའི་ཕྱིར། །འགའ་ཞིག་་
ཐོགས་པ་མེད་པ་ཡིན།ཞེས་པ་ལྟར་དེ་ལུས་ཤིན་ཏུ་ཕྲ་བས་ཐ་མལ་བའི་
མིག་གིས་མི་མཐོང་ངོ་། །མཛོད་ལས། རིགས་མཐུན་ལྷ་མིག་དག་པས་
མཐོང་། །ལས་ཀྱི་རྫུ་འཕྲུལ་ཤུགས་དང་ལྡན། །དབང་བོ་ཀུན་ཚང་
ཐོགས་མེད་ལྡན། །མི་ཟློག་དེ་ནི་དྲི་ཟའོ། །ཞེས་གསུངས་པ་ལྟར་ཤེས་
228 A

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པར་བྱའོ། །དེ་ནས་མན་ངག་རྒྱུད་ཀྱི་ལེའུའི་གྲངས་བསྟན་པ་ནི།ཞུས་
དང་ཉེས་པ་རླུང་མཁྲིས་བད་ཀན་འདུས། །གཅོང་ནད་མ་ཞུ་སྐྲན་
དང་སྐྱ་རྦབ་དང་། །འོར་དང་དམུ་ཆུ་གཅོང་ཆེན་ཟད་བྱེད་དྲུག།ཚ་བ་
སྤྱི་དང་གལ་མདོ་རི་ཐང་མཚམས། །མ་སྨིན་རྒྱས་སྟོང་གབ་རྙིངས་
རྙོགས་པ་དང་། །འགྲམས་འཁྲུགས་རིམས་དང་འབྲུམ་པ་རྒྱུ་གཟེར་
དང༌། །གག་ལྷོག་ཆམ་པ་ལེའུ་བཅུ་དྲུག་གོ །ལུས་སྟོད་མགོ་བོ་མིག་
དང་རྣ་བ་དང་། །སྣ་དང་ཁ་དང་ཝ་བ་ལེའུ་དྲུག དོན་སྣོད་སྙིང་
དང་གློ་མཆིན་མཚེར་མཁལ་དང་། ། ཕོ་བ་རྒྱུ་མ་ལོང་དང་ལེའུ་་་་་་་
བརྒྱད། །གསང་བའི་ནད་ལ་ཕོ་མོ་ཐ་དད་གཉིས། །ཐོར་ནད་སྐད་
འགགས་ཡི་ག་འཆུས་པ་དང༌། །སྐོམ་དད་སྐྱིགས་བུ་དབུགས་མི་བདེ་
བ་དང་། །གླང་ཐབས་སྲིན་ནད་སྐྱུགས་འཁྲུ་དྲི་མ་འགགས། །གཅིན་
འགགས་གཅིན་སྙི་ཚད་འཁྲུ་དྲེག་ནད་དང་། །གྲུམ་བུ་ཆུ་སེར་རྩ་་
དཀར་པགས་པའི་ནད། །ཕྲན་བུའི་ནད་དང་ལེའུ་བཅུ་དགུའོ། །
ལྷན་སྐྱེས་རྨ་ལ་འབྲས་དང་གཞང་འབྲུམ་དང་། །མེ་དབལ་སུར་ཡ་
རྨེན་བུ་རླིགས་རླུགས་དང༌། །རྐང་འབམ་མཚན་བར་རྡོལ་དང་ལེའུ་
བརྒྱད། །བྱིས་པ་ཉེར་སྤྱོད་ནད་དང་དེའི་གདོན་གསུམ། །མོ་ནད་སྤྱི་
དང་བྱེ་དྲག་ཕལ་བ་གསུམ། །འབྱུང་པོ་སྨྱོ་བརྗེད་གཟའ་དང་ཀླུ་་་
གདོན་ལྔ། །རྨ་ལ་རྨ་སྤྱི་མགོ་དང་སྐེ་ཡི་རྨ། །བྱང་ཁོག་ཡན་ལག་ལེའུ་
ལྔ་རུ་བཤད།།དུག་ལ་སྦྱར་དུག་གྱུར་པ་དངོས་དང་གསུམ། །རྒས་པ་
གསོ་བ་བཅུད་ཀྱིས་ལེན་པ་དང་། །རོ་ཙ་ཁུ་བ་གསོ་དང་བུད་མེད་
བཙལ། །དེ་ལྟར་མན་ངག་རྒྱུད་ལ་བཅོ་ལྔའི་སྐབས། །གཅིག་གཅིག་
གཉིས་གཉིས་གསུམ་གསུམ་བཞི་གཅིག་དང༌། །ལྔ་དང་དྲུག་དང་
བརྒྱད་གཉིས་བཅུ་དྲུག་གཅིག། བཅུ་དགུ་གཅིག་དང་ཞུས་པས་དགུ་
229

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
་བཅུ་གཉིས། ཞེས་གསུངས། མན་ངག་རྒྱུད་ཀྱི་ཐོག་མར་དྲང་སྲོང་ཡིད་
ལས་སྐྱེས་ཀྱིས་དྲང་སྲོང་རིག་པའི་ཡེ་ཤེས་ལ་མན་ངག་རྒྱུད་ཆེན་ཞུས་
པའི་ལེའུ་གཅིག དེ་ནས་ན་བ་གསོ་བ་དངོས་ཀྱི་དབང་དུ་བྱས་ནས།
དང་བོ་ཉེས་གསུམ་གསོ་བའི་སྐབས་ལ་རླུང་ནད་དང་། མཁྲིས་ནད་
དང་།བད་ཀན་གྱི་ནད་དང་།དེ་དག་འདུས་པ་བད་ཀན་སྨིག་པོའི་ནད་
བཅོས་པའི་ཐབས་སྟོན་པ་སྟེ་ལེའུ་བཞི་འོ། །གཉིས་པ་ཁོང་ནད་གསོ་
བའི་སྐབས་སུ་མ་ཞུ་བ་དང་། སྐྲན་ནད་དང་། སྐྱ་རྦབ་དང་། འོར་ནད་
དང་། དམུ་ཆུ་དང་། གཅོང་ཆེན་ཟད་བྱེད་ཀྱི་ནད་བཅོས་པའི་ཚུལ་ཏེ་
ལེའུ་དྲུག་གོ། གསུམ་པ་ཚད་པ་གསོ་བའི་སྐབས་ལ་ཚ་བ་སྤྱི་དང་།ཚ་
གྲང་གལ་མདོ་དང་། རི་ཐང་མཚམས་དང་། ཚ་བ་མ་སྨིན་པ་དང་། ཚ་
བ་རྒྱས་པ་དང་། སྟོངས་པའི་ཚ་བ་དང་། ཚ་བ་གབ་པ་དང་། ཚ་བ་
རྙིངས་པ་དང་། རྙོགས་པའི་ཚ་བ་དང་། འགྲམས་ཚད་དང་། འཁྲུགས་
ཚད་དང་། རིམས་ནད་དང་། འབྲུམ་ནད་དང་། རྒྱུ་གཟེར་དང་། གག་
ལྷོག་དང་། ཆམ་པ་སྟེ་ལེའུ་བཅུ་དྲུག་གོ། བཞི་བ་ལུས་སྟོད་གསོ་བའི་
སྐབས་ལ་མགོ་ནད་དང་།མིག་ནད་དང་།རྣ་བའི་ནད་དང་།སྣའི་ནད་
དང་། ཁའི་ནད་དང་། སྐེ་ནད་ཝ་བ་བཅོས་པ་སྟེ་ལེའུ་དྲུག་གོ ལྔ་བ་
དོན་སྣོད་གསོ་བའི་སྐབས་སུ་སྙིང་དང་།གློ་ནད་དང་།མཆིན་ནད་དང་།
མཚེར་ནད་དང་།མཁལ་མའི་ནད་དང་།ཕོ་ནད་དང་།རྒྱུ་མའི་ནད་དང་།
ལོང་གའི་ནད་དང་བཅས་དོན་ལྔ་སྣོད་གསུམ་བཅོས་པའི་ལེའུ་བརྒྱད་
དོ། །དྲུག་པ་གསང་ནད་གསོ་བའི་སྐབས་སུ་ཕོ་མོ་སོ་སོའི་གསང་བའི་
ནད་བཅོས་པའི་ལེའུ་གཉིས། བདུན་པ་ཐོར་ནད་གསོ་བའི་སྐབས་ལ་
སྐད་འགགས་དང་།ཡིད་ག་འཆུས་པ་དང་།སྐོམ་ནད་དང་།སྐྱིགས་བུ་
དང་།དབུགས་མི་བདེ་བ་དང་།གླང་ཐབས་དང་།སྲིན་ནད་དང་།སྐྱུགས་
230

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པ་དང་། འཁྲུ་བ་དང་། དྲི་མ་འགགས་པ་དང་། གཅིན་འགགས་དང་།
གཅིན་སྙི་དང་།ཚད་འཁྲུ་དང་།དྲེག་ནད་དང་།གྲུམ་བུ་དང་།ཆུ་སེར་
དང་།རྩ་དཀར་དང་།པགས་ནད་དང་།ཕྲན་བུའི་ནད་བཅོས་པ་སྟེ་ལེའུ་
བཅུ་དགུའོ། བརྒྱད་པ་ལྷན་སྐྱེས་རྨ་གསོ་བའི་སྐབས་ལ་འབྲས་དང་།
གཞང་འབྲུམ་དང་།མེ་དབལ་དང་།སུར་ཡ་དང་།རྨེན་བུ་དང་།རླིགས་
རླུགས་དང་། རྐང་འབམ་དང་། མཚན་པར་རྡོལ་བ་བཅོས་ཐབས་ཏེ་
ལེའུ་བརྒྱད། དགུ་བ་བྱིས་པ་གསོ་བའི་སྐབས་ལ་བྱིས་པ་ཉེར་སྤྱོད་དང་།
བྱིས་པའི་ནད་དང་། བྱིས་པ་ལ་གནོད་པའི་གདོན་བཅོས་པ་སྟེ་ལེའུ་
གསུམ་མོ། །བཅུ་བ་མོ་ནད་གསོ་བའི་སྐབས་ལ་མོ་ནད་སྤྱི་དང་། མོ་
ནད་བྱེ་བྲག་དང་། མོ་ནད་ཕལ་བ་བཅོས་པ་སྟེ་ལེའུ་གསུམ་མོ། །བཅུ་
གཅིག་པ་གདོན་ནད་གསོ་བའི་སྐབས་ལ་འབྱུང་བོའི་གདོན་དང་། སྨྱོ་
བྱེད་ཀྱི་གདོན་དང་།བརྗེད་བྱེད་ཀྱི་གདོན་དང་།གཟའི་ནད་དང་།ཀླུའི་
གདོན་བཅོས་པ་སྟེ་ལེའུ་ལྔའོ། །བཅུ་གཉིས་པ་མཚོན་རྨ་གསོ་བའི་
སྐབས་ལ་མཚོན་རྨ་སྤྱི་དང་།མགོ་བོའི་རྨ་དང་།སྐེའི་རྨ་དང་།བྱང་ཁོག་
གི་རྨ་དང་། ཡན་ལག་གི་རྨ་བཅོས་པ་སྟེ་ལེའུ་ལྔའོ། །བཅུ་གསུམ་པ་
དུག་ནད་གསོ་བའི་སྐབས་ལ་སྦྱར་དུག་དང་། གྱུར་དུག་དང་། དངོས་
དུག་སྟེ་ལེའུ་གསུམ་མོ། །བཅུ་བཞི་བ་རྒས་པ་གསོ་བའི་སྐབས་སུ་་
བཅུད་ལེན་གྱི་ལེའུ་གཅིག་ཙམ་བསྟན་ཏོ། །རོ་ཙ་གསོ་བའི་ཐབས་
འདི་ནི། དགོས་པ་དུ་མའི་དབང་གིས་གསུང་བ་སྟེ། མི་གཤིས་བཟང་
ཞིང་གཞན་ལ་ཕན་འདོགས་དང་སྤྱི་སེམས་ཆེ་བའི་རྒྱལ་བློན་ཁྱིམ་
བདག་འགའ་ཞིག་གི་རིགས་རྒྱུད་བཟང་བོའི་རྒྱུན་ཆད་ན། རེ་ལྟོས་
འཆའ་པའི་འབངས་རྣམས་སྡུག་བསྔལ་བར་གྱུར་པ་དང་།ཡང་ལ་ལས་
རིགས་རྒྱུད་འདོད་ཀྱང་དེ་ཧ་ཅང་དཀོན་པ་སོགས་ལ་དགོངས་པ་ཡིན་
231

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
གྱི། སྤྱིར་འདི་ཕྱིས་ཀུན་ཏུ་བདེ་བའི་རྒྱུ་ཚངས་པར་སྤྱོད་པ་ཡིན་པས་
སློབ་དཔོན་དཔའ་བོའི་ཡན་ལག་བརྒྱད་པ་ལས།སྐྱེ་བོ་ཚངས་པར་སྤྱོད་
པ་ལ་གནས་པའི་སྐྱེས་བུ་ལ་ནི་བདག་རྗེས་སུ་ཡི་རང་སྟེ།གཅིག་ཏུ་དྲི་མ་
མེད་ཅིང་ཆོས་དང་གྲགས་པ་འཕེལ་བ་དང༌། ཚེ་འདི་དང་ཕ་རོལ་
གཉིས་ཀའི་བཅུད་ཀྱིས་ལེན་པ་ཡིན་ནོ། །ཞེས་གསུངས་སོ།དེ་ལྟར་ན་
མན་ངག་རྒྱུད་ཆེན་གྱི་ལེའུ་གཅིག་གིས་སྐབས་གཅིག་རྫོགས་པར་སྟོན་
པ་ཡོད་དེ། སྐབས་བཅུ་བཞི་བ་རྒས་པ་གསོ་བའི་སྐབས་དེ་ཡིན་པའི་
ཕྱིར།ལེའུ་གཉིས་གཉིས་ཀྱིས་སྐབས་རེ་རེ་སྟོན་པ་གཉིས་ཡོད་དེ།དྲུག་
པ་གསང་ནད་གསོ་བའི་སྐབས་དང་། བཅོ་ལྔ་བ་རོ་ཙ་གསོ་བའི་སྐབས་
དེ་ཡིན་པའི་ཕྱིར། ལེའུ་གསུམ་གསུམ་གྱིས་སྐབས་རེ་རེ་སྟོན་པ་གསུམ་
ཡོད་དེ།དགུ་བ་བྱིས་པ་གསོ་བའི་སྐབས་དང་།བཅུ་བ་མོ་ནད་གསོ་བའི་
སྐབས་དང་། བཅུ་གསུམ་པ་དུག་ནད་གསོ་བའི་སྐབས་གསུམ་པོ་དེ་
ཡིན་གྱི།ལེའུ་བཞིས་སྐབས་གཅིག་སྟོན་པ་ཡོད་དེ། དང་པོ་ཉེས་གསུམ་
གསོ་བའི་སྐབས་དེ་ཡིན་པའི་ཕྱིར། ལེའུ་ལྔ་དང་ལྔ་ཡིས་སྐབས་རེ་རེ་
སྟོན་པ་གཉིས་ཡོད་དེ། བཅུ་གཅིག་པ་གདོན་ནད་གསོ་བའི་སྐབས་
དང་། བཅུ་གཉིས་པ་མཚོན་རྨ་གསོ་བའི་སྐབས་གཉིས་པོ་དེ་ཡིན་པའི་
ཕྱིར། ལེའུ་དྲུག་དྲུག་གིས་སྐབས་རེ་རེ་སྟོན་པ་གཉིས་ཙམ་ཡོད་དེ།
གཉིས་པ་ཁོང་ནད་གསོ་བའི་སྐབས་དང་། བཞི་བ་ལུས་སྟོད་གསོ་བའི་
སྐབས་གཉིས་པོ་དེ་ཡིན་པའི་ཕྱིར།ལེའུ་བརྒྱད་བརྒྱད་ཀྱིས་སྐབས་རེ་རེ་
སྟོན་པ་གཉིས་ཙམ་ཡོད་དེ།ལྔ་བ་དོན་སྣོད་གསོ་བའི་སྐབས་དང་།དྲུག་
པ་ལྷན་སྐྱེས་ཀྱི་རྨ་གསོ་བའི་སྐབས་གཉིས་པོ་དེ་ཡིན་པའི་ཕྱིར། ལེའུ་
བཅུ་དྲུག་གིས་སྐབས་གཅིག་རྫོགས་པར་སྟོན་པ་ཡོད་དེ།གསུམ་པ་ཚད་
པ་གསོ་བའི་སྐབས་གཅིག་པོ་དེ་ཡིན་པའི་ཕྱིར།ལེའུ་བཅུ་དགུས་སྐབས་
232

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གཅིག་ཙམ་སྟོན་པ་ཡོད་དེ། བདུན་པ་ཐོར་བུའི་ནད་གསོ་བའི་སྐབས་
དེ་ཡིན་པའི་ཕྱིར། དེ་ལྟར་ན་མན་ངག་རྒྱུད་ཀྱི་བཅོས་ཐབས་དངོས་ལ་
ལེའུ་དགུ་བཅུ་རྩ་གཅིག་དང་། དེའི་སྟེང་དུ་མན་ངག་རྒྱུད་ཆེན་ཞུས་
པའི་ལེའུ་བསྣན་པས་ལེའུ་དགུ་བཅུ་རྩ་གཉིས་ཡོད་པར་ཤེས་པར་བྱ་
ཞེས་པའོ། །དེ་ནས་ཕྱི་མའི་རྒྱུད་ཀྱི་ལེའུའི་གྲངས་བསྟན་པ་ནི། རྩ་ཆུ་
ཐང་ཕྱེ་རིལ་བུ་ལྡེ་གུ་དང་། །སྨན་མར་ཐལ་སྨན་ཁནྜ་སྨན་ཆང་་་་་
དང་། །རིན་པོ་ཆེ་དང་སྔོ་སྦྱོར་སྣུམ་འཆོས་དང༌། །བཤལ་སྐྱུགས་སྣ་
སྨན་འཇམ་རྩི་ནི་རུ་ཧ། །རྩ་སྦྱོང་གཏར་བསྲེག་དུགས་ལུམས་བྱུག་པ་
དང་། །ཐུར་དཔྱད་ཕྱི་མའི་རྒྱུད་ལ་མདོ་བཞི་སྟེ། །གཉིས་བཅུ་བདུན་
དྲུག་ལེའུ་ཉི་ཤུ་ལྔ། ཞེས་གསུངས། དེ་ཡང་བརྟག་པ་རྩ་ཆུའི་མདོ་ལ་རྩ་
མདོའི་ལེའུ་དང་། ཆུ་མདོའི་ལེའུ་གཉིས། ཞི་བྱེད་སྨན་གྱི་མདོ་ལ་ཐང་
སྨན་དང་ཕྱེ་མ་དང་། རིལ་བུ་དང་། ལྡེ་གུ་དང་། སྨན་མར་དང་། ཐལ་
སྨན་དང་། ཁཎྚ་དང་། སྨན་ཆང་དང་། རིན་པོ་ཆེའི་སྦྱོར་བ་དང་། སྔོ་
སྨན་གྱི་སྦྱོར་བ་དང་བཅས་ལེའུ་བཅུ། སྦྱོང་བྱེད་ལས་ཀྱི་མདོ་ལ་སྣུམ་
འཆོས་དང་།བཤལ་སྨན་དང་།སྐྱུགས་སྨན་དང་།སྣ་སྨན་དང་།འཇམ་
རྩི་དང་། ནི་རུ་ཧ་དང་། རྩ་སྦྱོང་དང་བཅས་ལེ་བདུན། འཇམ་རྩུབ་
དཔྱད་ཀྱི་མདོ་ལ།གཏར་བ་དང་།བསྲེག་པ་དང་།དུགས་བྱེད་པ་དང་།
ལུམས་དང་། བྱུག་པ་དང་། ཐུར་མའི་ལེའུ་དང་བཅས་ལེའུ་དྲུག་ཡོད་
དོ། །དེ་ལྟར་ན་ཕྱི་མའི་རྒྱུད་ལ་མདོ་བཞི་ཡོད་པ་ལས། བརྟག་པ་རྩ་
ཆུའི་མདོ་ལ་ལེའུ་གཉིས། ཞི་བྱེད་སྨན་གྱི་མདོ་ལ་ལེའུ་བཅུ། སྦྱོང་བྱེད་
ལས་ཀྱི་མདོ་ལ་ལེའུ་བདུན། འཇམ་རྩུབ་དཔྱད་ཀྱི་མདོ་ལ་ལེའུ་དྲུག་
བཅས་བསྡོམས་པས་ཕྱི་མའི་རྒྱུད་ལ་ལེའུ་ཉི་ཤུ་རྩ་ལྔ་ཡོད་དོ་ཞེས་་
པའོ། །དེ་ནས་རྒྱུད་བཞིའི་ལེ་འུ་གྲངས་སྡོམས་ཏེ་མཇུག་གི་དོན་བསྡུ་
233

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
བ་ནི། དེ་ལྟར་རྩ་བའི་རྒྱུད་ལ་ལེའུ་དྲུག ། བཤད་པའི་རྒྱུད་ལ་ལེའུ་
སུམ་ཅུ་གཅིག། མན་ངག་རྒྱུད་ལ་ལེའུ་དགུ་བཅུ་གཉིས། །ཕྱི་མའི་རྒྱུད་
ལ་ལེའུ་ཉི་ཤུ་ལྔ། །རྒྱུད་བཞི་སྡོམས་པས་བརྒྱ་དང་ལྔ་བཅུ་བཞི། །
མཇུག་དོན་ཡོངས་སུ་གཏད་དང་ལྔ་བཅུ་དྲུག།དེ་དག་ཡན་ལག་བརྒྱད་
དུ་འདུས་པ་སྟེ། །ལུས་ལ་བདུན་ཅུ་བྱས་པ་མོ་ནད་དང་། །དུག་་་
གསུམ་གདོན་ལྔ་རྨ་ལྔ་བཅུད་ལེན་གཅིག། རོ་ཙ་ལ་གཉིས་རྒྱུད་གསུམ་
སྤྱི་ཁྱབ་ཡིན། ཞེས་གསུངས་སོ། །དེ་ལྟར་རྩ་བའི་རྒྱུད་ལ་ལེའུ་དྲུག
བཤད་པའི་རྒྱུད་ལ་ལེའུ་སུམ་ཅུ་རྩ་གཅིག། མན་ངག་རྒྱུད་ལ་ལེའུ་དགུ་
བཅུ་རྩ་གཉིས། ཕྱི་མའི་རྒྱུད་ལ་ལེའུ་ཉི་ཤུ་རྩ་ལྔ་སྟེ། རྒྱུད་བཞི་བསྡོམས་
པས་ལེའུ་བརྒྱ་དང་ལྔ་བཅུ་རྩ་བཞི་ཡོད་པ་ལ། དེའི་སྟེང་དུ་རྒྱུད་བཞིའི་
མཇུག་དོན་དང་། ཇི་སྐད་དུ། རྒྱུད་འདི་གཏད་པར་བྱ་བའི་སྣོད་ལྡན་
ནི། །དམ་ཚིག་ལྡན་པས་བླ་མ་སྤྱི་བོར་འཁུར། །ནོར་དང་སྲོག་ལ་
ཕངས་མེད་གཏོང་ཕོད་ནུས། །ཤེས་རབ་ཆེ་བས་ཚིག་དོན་འགལ་
འབྲེལ་འབྱེད། །བྱང་སེམས་ཆེ་བས་གཞན་དོན་གཙོ་བོར་ལེན། །
ཆོས་ལ་བྲང་གཏད་གཡོ་སྒྱུ་ཟོལ་ཟོག་མེད། །སྨན་གྱི་རྒྱུད་དྲུག་ཚོགས་
པའི་སྐལ་ལྡན་ལ། །དྲང་སྲོང་ཆེན་པོའི་རྒྱུད་འདི་གཏད་པ་བགྱི། ཞེས་
སོགས་རྒྱུད་ཡོངས་སུ་གཏད་པའི་ལེའུ་གཉིས་བསྣན་པས་ལེའུ་བརྒྱ་
དང་ལྔ་བཅུ་རྩ་དྲུག་སྟེ། ལེའུ་དེ་རྣམས་ཀྱིས་གསོ་བ་རིག་པའི་གཞུང་
ལུགས་ཆེན་མོ་འདིའི་ཐོག་མཐའ་བར་གསུམ་གྱི་བརྗོད་བྱ་མཐའ་དག་
ཡོངས་སུ་རྫོགས་པར་བསྟན་པ་ཡིན་ནོ། །དེ་ཡང་གོང་གི་ཀླད་དོན་དུ་
བདུད་རྩི་སྙིང་བོ་ཡན་ལག་བརྒྱད་པ་ཞེས་བརྗོད་བྱའི་མིང་གིས་བརྗོད་
བྱེད་ཀྱི་གཞུང་ལ་བཏགས་པ་ལྟར། ལེའུ་དེ་རྣམས་ཀྱི་བརྗོད་བྱ་མཐའ་
དག་ཀྱང་མདོར་བསྡུས་ན་ཡན་ལག་བརྒྱད་ཅི་རིགས་སུ་འདུ་བ་ཡིན་
— 234

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ནོ། ཇི་ལྟར་ཞེ་ན། མན་ངག་རྒྱུད་ཀྱི་གསོ་བྱ་ཡན་ལག་བརྒྱད་དུ་ཕྱེ་བའི་
ཡན་ལག་དང་བོ་ལུས་ནད་གསོ་བའི་སྐབས་ལ་ལེའུ་བདུན་ཅུ། ཡན་
ལག་གཉིས་པ་བྱིས་པ་གསོ་བའི་སྐབས་ལ་ལེའུ་གསུམ།ཡན་ལག་གསུམ་
པ་མོ་ནད་གསོ་བའི་སྐབས་ལ་ལེའུ་གསུམ། ཡན་ལག་དྲུག་པ་དུག་ནད་
གསོ་བའི་སྐབས་ལ་ལེའུ་གསུམ།ཡན་ལག་བཞི་བ་གདོན་ནད་གསོ་བའི་
སྐབས་ལ་ལེའུ་ལྔ། ཡན་ལག་ལྔ་བ་མཚོན་རྨ་གསོ་བའི་སྐབས་ལ་ལེའུ་ལྔ།
ཡན་ལག་བདུན་པ་རྒས་པ་གསོ་བའི་སྐབས་ལ་ལེའུ་གཅིག ཡན་
ལག་བརྒྱད་པ་རོ་ཙ་གསོ་བའི་སྐབས་ལ་ལེའུ་གཉིས་ཡོད་པའི་ཕྱིར་
རོ། །དེར་མ་ཟད་རྩ་རྒྱུད་དང་། བཤད་རྒྱུད་དང་། ཕྱི་མའི་རྒྱུད་གསུམ་
གྱི་བརྗོད་བྱར་ཡང་ཡན་ལག་བརྒྱད་སྤྱི་ཁྱབ་ཀྱི་ཚུལ་དུ་གནས་པ་ཡིན་
ནོ་ཞེས་པའོ། །བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་
རྣམ་བཤད་གསོ་བ་རིག་པའི་སྣང་བ་ལས། གླེང་སློང་རྣམ་གྲངས་རྣམ་
པར་བཀོད་པའི་ལེའུ་སྟེ་གཉིས་པའོ། ། གཉིས་པ་སྨན་གྱི་རྒྱུད་སྡེ་
རྣམ་པ་བཞི་ལས། དང་བོ་རྩ་བའི་རྒྱུད་ལ་ཇི་ལྟར་བསླབ་པའི་ཚུལ་
གསུངས་པ་ནི། དེ་ནས་དྲང་སྲོང་ཡིད་ལས་སྐྱེས་ཀྱིས་དྲང་སྲོང་རིག་
པའི་ཡེ་ཤེས་ལ་འདི་སྐད་ཅེས་གསོལ་ཏོ། །ཀྱེ་སྟོན་པ་དྲང་སྲོང་རིག་
པའི་ཡེ་ཤེས་ལགས།གསོ་བ་རིག་པའི་རྒྱུད་སྡེ་རྣམ་བཞི་ལས། །རྩ་བའི་
རྒྱུད་ལ་ཇི་ལྟར་བསླབ་པར་བགྱི། །འཚོ་མཛད་སྨན་པའི་རྒྱལ་བོས་
བཤད་དུ་གསོལ། ཞེས་ཞུས་པ་ལས། ཐུགས་ཀྱི་སྤྲུལ་བ་དྲང་སྲོང་རིག་
པའི་ཡེ་ཤེས་ཀྱིས་འདི་སྐད་ཅེས་གསུངས་སོ། །ཀྱེ་དྲང་སྲོང་ཆེན་པོ་
ཡིད་ལས་སྐྱེས།དང་པོ་རྩ་རྒྱུད་མདོ་ཡི་གནས་བསྟན་པ། །རྩ་བ་གསུམ་
ལ་འདྲིལ་བའི་སྡོང་བོ་དགུ །གྱེས་པའི་ཡན་ལག་བཞི་བཅུ་རྩ་བདུན་
ཏེ། །ལོ་འདབ་ཉིས་བརྒྱ་རྩ་བཞིར་རྒྱས་པ་ཡིན། །གསལ་བའི་མེ་ཏོག་
235

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
འབྲས་བུ་ལྔ་རུ་སྨིན། །འདི་དག་རྩ་བའི་རྒྱུད་ཀྱི་སྡོམས་སུ་བཤད།ཅེས་
གསུངས། བདུད་རྩི་སྙིང་བོ་ཡན་ལག་བརྒྱད་པ་གསང་བ་མན་ངག་གི་
རྒྱུད་ལས་དུམ་བུ་དང་བོ་རྩ་བའི་རྒྱུད་ནི། རྟོགས་སླ་བའི་ཕྱིར་ཤིང་མྱ་
ངན་མེད་པའི་ལྗོན་པ་དཔེ་རུ་བྱས་ཏེ་གསུངས་ཤིང་། དེ་ཡང་གསོ་བ་
རིག་པའི་གཞུང་ལུགས་ཆེན་མོ་འདིའི་ལུས་མདོར་བསྟན་གྱི་ཚུལ་ཏུ་རྩ་
བ་ལྟ་བུ་གསུམ། ལུས་རྒྱས་བཤད་ཀྱི་ཚུལ་དུ་སྡོང་བོ་ལྟ་བུ་དགུ ཡན་
ལག་མདོར་བསྟན་གྱི་ཚུལ་དུ་ཡན་ལག་ལྟ་བུ་བཞི་བཅུ་རྩ་བདུན། ཡན་
ལག་རྒྱས་བཤད་ཀྱི་ཚུལ་དུ་ལོ་མ་ལྟ་བུ་ཉིས་བརྒྱ་དང་ཉི་ཤུ་རྩ་བཞི།གསོ་
བ་རིག་པའི་གཞུང་ལུགས་འདི་ལས་ཇི་སྐད་བཤད་པ་ལྟར་གསོ་བའི་
ཚུལ་རྣམས་ལེགས་པར་ཉམས་སུ་བླངས་པའི་དགོས་པའམ་འབྲས་བུ་
ལ། གསོ་ཡུལ་ནད་དང་བྲལ་བར་བྱས་པས་དེ་དག་ནད་མེད་པ་དང་ཚེ་
རིང་བ་སྟེ་མེ་ཏོག་ལྟ་བུ་གཉིས་དང་།རྟེན་དེ་ལ་ཆོས་ནོར་བདེ་བ་སོགས་
འབྱུང་བ་ནི་འབྲས་བུ་སྨིན་པའི་ཚུལ་དུ་གསུངས་སོ། །དེ་ཡང་ཡིན་ཏེ།
རང་བཞིན་གྱིས་སྐྱེས་བུ་ནད་མེད་པ་ཞིག་ཚེ་རིང་བ་དང་། དེས་ཆོས་
ནོར་བདེ་བ་ཐོབ་པ་སོགས་ནི། གསོ་བ་རིག་པའི་གཞུང་ལུགས་ཆེན་མོ་
ཤིང་མྱ་ངན་མེད་པའི་ལྗོན་པ་ལྟ་བུ་འདིའི་འབྲས་བུར་འབྲེལ་བ་མེད་
པའི་ཕྱིར་རོ། །དང་བོ་རྩ་བ་ལྟ་བུ་གསུམ་ནི། ནད་ཀྱི་གཞི་དང་། ནད་
ངོས་འཛིན་བྱེད་ཀྱི་རྟགས་དང་། ནད་དེ་ཇི་ལྟར་གསོ་བའི་ཐབས་་
གསུམ་མོ། །འདི་གསུམ་ནི་འཆད་པར་འགྱུར་བའི་ཡལ་ག་དང་ལོ་མ་
རྣམས་ཀྱི་རྩ་བ་ལྟ་བུའང་ཡིན་མོད་ཀྱང་། གསོ་བ་རིག་པའི་གཞུང་འདི་
ལྟར་ཉམས་སུ་བླངས་ཏེ་ནད་པ་གསོ་བ་ལ་འཇུག་པ་ན་འདི་གསུམ་
ངེས་པར་ཤེས་དགོས་པའི་རྩ་བ་ལྟ་བུ་ཡང་ཡིན་ནོ། །གཉིས་པ་སྡོང་བུ་
ལྟ་བུ་དགུ་ནི། ལུས་ཀྱི་གནས་ལུགས་ནད་གཞིའི་རྩ་བ་ལས་གྱེས་པའི་
236

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ནད་དང་ལུས་ཟུངས་དྲི་མ་གསུམ་པོ། རང་རང་གི་གནས་ཚུལ་དང་
བྱེད་ལས་གཞན་དུ་མ་གྱུར་པ་ནི།ནད་མེད་པའི་སྡོང་བོ་དང་།དེ་གསུམ་
རང་རང་གི་གནས་ཚུལ་དང་བྱེད་ལས་གཞན་དུ་གྱུར་པ་ནི་ནད་ཀྱི་
སྡོང་བོ་སྟེ། ནད་ཟུངས་དྲི་མ་རྣམ་པར་མ་གྱུར་པ་དང་རྣམ་པར་གྱུར་
པའི་སྡོང་བོ་གཉིས་སོ། །སྐབས་འདིར་བསྟན་པའི་རྣམ་པར་མ་གྱུར་
པའི་རླུང་མཁྲིས་བད་ཀན་གསུམ་ནི། ལུས་ཀྱི་བྱ་བ་མཐའ་དག་ལ་ཕན་
འདོགས་བྱེད་དང་ལུས་རྟེན་རིང་དུ་གནས་བྱེད་ཡིན་པས་ནད་དངོས་
མིན་ཡང་། ནད་ཀྱི་ངོ་བོར་རྣམ་པར་གྱུར་པ་ན་ནད་ཡིན་པས་འབྲས་
མིང་རྒྱུ་ལ་བཏགས་པའོ། །གཉིས་པ་ངོས་འཛིན་རྟགས་ཀྱི་རྩ་བ་ལས་
གྱེས་པ་ནི།མིག་གིས་བལྟས་པའི་སྒོ་ནས་བརྟག་པ་དང་།ནད་པའི་ལག་
རྩ་སོགས་ལ་སོར་མོས་རེག་པའི་སྒོ་ནས་བརྟག་པ་དང་། ནད་པ་ལ་ཇི་
ལྟར་ན་ལུགས་སོགས་ངག་གིས་དྲིས་པའི་སྒོ་ནས་བརྟག་ཚུལ་གྱི་སྡོང་
བོ་གསུམ་མོ། །གསུམ་པ་གསོ་བྱེད་ཐབས་ཀྱི་རྩ་བ་ལས་གྱེས་པའི་སྡོང་
བོ་ལྟ་བུ་བཞི་ནི། འཚོ་བ་ཟས་དང་། བྱ་བ་སྤྱོད་ལམ་དང་། སྦྱོར་བ་སྨན་
དང་། ལག་ལེན་དཔྱད་ཀྱི་སྒོ་ནས་གསོ་བའི་ཐབས་དང་བཞི་སྟེ་སྡོམས་
པས་སྡོང་བོ་ལྟ་བུ་དགུའོ། །དེ་ལྟར་ཡང་འདི་ཉིད་ལས། གནས་ལུགས་
ངོས་འཛིན་གསོ་བའི་རྩ་བ་ལ། །རྣམ་གྱུར་མ་གྱུར་བལྟ་རེག་དྲི་བ་
དང་། །ཟས་སྤྱོད་སྨན་དཔྱད་སྡོང་བོ་དགུ་རུ་དྲིལ། །ཞེས་གསུངས་པ་
ལྟར་རོ། །གསུམ་པ་ཡན་ལག་མདོར་བསྟན་གྱི་ཚུལ་དུ་སྡོང་བོ་ལྟ་བུ་
དགུ་ལས་གྱེས་པའི་ཡན་ལག་ལྟ་བུ་བཞི་བཅུ་རྩ་བདུན་ཡོད་པ་ལས།
དང་བོ་ནད་ཀྱི་ངོ་བོར་རྣམ་པར་མ་གྱུར་པའི་ནད་མེད་པའི་སྡོང་བོ་
ལས་གྱེས་པ་ནི། ནད་དང་། ལུས་ཟུངས་དང་། དྲི་མའི་ཡལ་ག་གསུམ་
མོ། །སྡོང་བོ་གཉིས་པ་རྣམ་པར་གྱུར་པ་ནད་ཀྱི་སྡོང་བོ་ལས་གྱེས་པ་
237

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
ནི།ནད་ཀྱི་རྒྱུ་དང་།ནད་ཀྱི་རྐྱེན།ནད་ཀྱི་འཇུག་སྒོ།ནད་དེ་ལུས་ཀྱི་ཆ་
གང་དུ་གནས་སའི་གཞི།ནད་དེ་ལུས་ཀྱི་ཆ་གང་དུ་རྒྱུ་བའི་ལམ།ནད་དེ་
ན་སོ་གང་ལ་དང་། ཡུལ་གང་དུ་དང་། དུས་གང་གི་ཚེ་ལྡང་བ། ནད་ཀྱི་
འབྲས་བུ། ནད་དེ་ནད་གཞན་དུ་ལྡོག་པའི་རྒྱུ། ནད་ཀྱི་མདོ་དོན་དྲིལ་
བའི་ཡལ་ག་སྟེ་དགུའོ། །སྡོང་བོ་གསུམ་པ་མིག་གིས་བལྟས་པའི་སྒོ་
ནས་བརྟག་ཚུལ་གྱི་སྡོང་བོ་ལས་གྱེས་པ་ནི། ནད་པའི་ལྕེ་ལ་བལྟས་ཏེ་
བརྟག་པ་དང་། ནད་པའི་དྲི་ཆུ་ལ་བལྟས་ཏེ་བརྟག་ཚུལ་གྱི་ཡལ་ག་
གཉིས་སོ། །སྡོང་བོ་བཞི་བ་སོར་མོས་རེག་པའི་སྒོ་ནས་བརྟག་ཚུལ་གྱི་
སྡོང་བོ་ལས་གྱེས་པ་ནི། རླུང་ནད་ཅན་གྱི་རྩ་བརྟག་ཚུལ་དང་། མཁྲིས་
ནད་ཅན་གྱི་རྩ་བརྟག་ཚུལ་དང་། བད་ཀན་ནད་གཞི་ཅན་གྱི་རྩ་བརྟག་
ཚུལ་གྱི་ཡལ་ག་གསུམ་མོ། །སྡོང་བོ་ལྔ་བ་ངག་གིས་དྲིས་པའི་སྒོ་ནས་
བརྟག་ཚུལ་གྱི་སྡོང་བོ་ལས་གྱེས་པ་ནི། ཐོག་མར་ནད་དེ་སློང་རྐྱེན་དྲི་
བའི་སྒོ་ནས་བརྟག་པ་དང་།བར་དུ་ན་ལུགས་དྲི་བའི་སྒོ་ནས་བརྟག་པ་
དང་། རྗེས་སུ་གོམས་པའི་ཟས་སྤྱོད་ཕན་གནོད་སོགས་དྲི་བའི་སྒོ་ནས་
བརྟག་ཚུལ་གྱི་ཡལ་ག་གསུམ་མོ། །སྡོང་བོ་དྲུག་པ་གསོ་ཐབས་འཚོ་བ་
ཟས་ཀྱི་སྡོང་བོ་ལས་གྱེས་པ་ནི།རླུང་ནད་ཅན་ལ་ཕན་པའི་ཟས་ཀྱི་ཡལ་
ག་དང་། སྐོམ་གྱི་ཡལ་ག་གཉིས། མཁྲིས་ནད་ཅན་ལ་ཕན་པའི་ཟས་ཀྱི་
ཡལ་ག་དང་སྐོམ་གྱི་ཡལ་ག་གཉིས། བད་ཀན་གྱི་ནད་ལ་ཕན་པའི་ཟས་
ཀྱི་ཡལ་ག་དང་། སྐོམ་གྱི་ཡལ་ག་གཉིས་ཏེ་དྲུག་གོ།སྡོང་བོ་བདུན་པ་བྱ་
བ་སྤྱོད་ལམ་གྱི་སྡོང་བོ་ལས་གྱེས་པ་ནི།རླུང་ནད་ཅན་ལ་ཕན་པའི་སྤྱོད་
ལམ་གྱི་ཡལ་ག་དང་།མཁྲིས་ནད་ཅན་ལ་ཕན་པའི་སྤྱོད་ལམ་གྱི་ཡལ་ག་
དང་། བད་ཀན་གྱི་ནད་ལ་ཕན་པའི་སྤྱོད་ལམ་གྱི་ཡལ་ག་དང་གསུམ་
མོ། །སྡོང་བོ་བརྒྱད་པ་སྦྱོར་བ་སྨན་གྱི་སྡོང་བོ་ལས་སྨན་གྱི་རོ་ནུས་
-- 238 ―

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སྦྱར་ཐབས་ཡལ་ག་བཅོ་ལྔ་གྱེས་པ་ནི།རླུང་ནད་སེལ་བའི་སྨན་གྱི་རོ་ཡི་
ཡལ་ག་དང་ནུས་པའི་ཡལ་ག་གཉིས་དང་། མཁྲིས་ནད་སེལ་བའི་སྨན་
གྱི་རོ་ཡི་ཡལ་ག་དང་ནུས་པའི་ཡལ་ག་གཉིས་དང་། བད་ཀན་གྱི་ནད་
སེལ་བའི་རོ་ཡི་ཡལ་ག་དང་ནུས་པའི་ཡལ་ག་གཉིས་ཏེ་དྲུག སྦྱར་
ཐབས་ལ་ཞི་བྱེད་དང་སྦྱོང་བྱེད་ཀྱི་སྨན་གཉིས་ལས། དང་བོ་ཞི་བྱེད་ཀྱི་
སྨན་ལ། རླུང་ནད་ཞི་བྱེད་ཀྱི་ཁུ་བའི་ཡལ་ག་དང་སྨན་མར་གྱི་ཡལ་ག་
གཉིས། མཁྲིས་ནད་ཞི་བྱེད་ཐང་སྨན་གྱི་ཡལ་ག་དང་ཅུར་ནིས་ཡལ་ག་
གཉིས།བད་ཀན་གྱི་ནད་ཞི་བྱེད་རིལ་བུ་ཡལ་ག་དང་།ཐལ་སྨན་གྱི་ཡལ་
ག་གཉིས་ཏེ་དྲུག གཉིས་པ་སྦྱོང་བྱེད་ཀྱི་སྨན་ལ།རླུང་ནད་སྦྱོང་བྱེད་
འཇམ་རྩི་དང༌། མཁྲིས་ནད་སྦྱོང་བྱེད་བཤལ་སྨན་དང་། བད་ཀན་གྱི་
ནད་སྦྱོང་བྱེད་སྐྱུགས་སྨན་གྱི་ཡལ་ག་དང་གསུམ་སྟེ།དེ་ལྟར་ན་སྦྱོར་བ་
སྨན་གྱི་སྡོང་བོ་ལས་གྱེས་པའི་ཡལ་ག་བཅོ་ལྔའོ། །སྡོང་བོ་དགུ་བ་
དཔྱད་ཀྱི་སྡོང་བོ་ལས་གྱེས་པའི་ཡལ་ག་གསུམ་ནི། རླུང་ནད་སེལ་བའི་
དཔྱད་དང་།མཁྲིས་ནད་སེལ་བའི་དཔྱད་དང་།བད་ཀན་གྱི་ནད་སེལ་
བའི་དཔྱད་ཀྱི་ཡལ་ག་སྟེ་གསུམ་མོ། །ཡལ་ག་ལྟ་བུ་རྣམས་སྦྱོར་གཅིག་
ཏུ་སྡོམས་པས་སྡོང་བོ་ལྟ་བུ་དགུ་ལས་གྱེས་པའི་ཡལ་ག་བཞི་བཅུ་རྩ་
བདུན་ནོ། །དེ་ལྟར་ཡང་། ཡལ་ག་ལུས་ལ་ནད་ཟུངས་དྲི་མ་གསུམ། །
ནད་ལ་རྒྱུ་རྐྱེན་འཇུག་སྒོ་གནས་དང་ལམ། །ལྡང་དུས་འབྲས་བུ་ལྡོག་
རྒྱུ་མདོ་དོན་དགུ ། བལྟ་བ་ལྕེ་ཆུ་རེག་པ་རྩ་ལ་གསུམ། །དྲི་བ་སློང་
རྐྱེན་ན་ལུགས་གོམས་པ་གསུམ། །ཟས་ལ་ཟས་སྐོམ་དྲུག་སྟེ་སྤྱོད་ལམ་
གསུམ། །སྨན་ལ་རོ་དང་ནུས་པ་གཉིས་གཉིས་དྲུག། སྦྱར་ཐབས་ཞི་
བྱེད་དྲུག་དང་སྦྱོང་བྱེད་གསུམ། །དཔྱད་གསུམ་བཞི་བཅུ་རྩ་བདུན་
གྱེས་པ་ཡིན། ཞེས་གསུངས་པ་ལྟར་རོ། །བཞི་བ་ཡན་ལག་རྒྱས་བཤད་
239

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
ཀྱི་ཚུལ་དུ་ལོ་མ་ལྟ་བུ་རྣམས་རྒྱས་པར་འཆད་པ་ལ། དེ་ཉིད་རྒྱས་པར་
བཀྲོལ་ན་འདི་ལྟ་སྟེ། །ནད་དང་ལུས་ཟུངས་དྲི་མ་རྣམ་པ་གསུམ། །
རྣམ་པར་མ་གྱུར་པ་དང་གྱུར་པ་ལས། །ལུས་ནི་གནས་དང་འཇོམས་
པར་བྱེད་པ་ཡིན། །ནད་ནི་རླུང་དང་མཁྲིས་པ་བད་ཀན་གསུམ། །
སྲོག་འཛིན་གྱེན་རྒྱུ་ཁྱབ་བྱེད་མེ་ཐུར་སེལ།འཇུ་བྱེད་མདངས་སྒྱུར་སྒྲུབ་
མཐོང་མདོ་གསལ་ལྔ། །རྟེན་མྱག་མྱོང་ཚིམ་འབྱོར་བྱེད་བཅོ་ལྔའོ། །
ཞེས་གསུངས།དེ་ལྟར་ཡལ་ག་བཞི་བཅུ་རྩ་བདུན་ལས།དང་བོ་ནད་ཀྱི་
ཡལ་ག་ལས་གྱེས་པའི་ལོ་མ་ལྟ་བུ་བཅོ་ལྔ་ནི། སྲོག་འཛིན་གྱི་རླུང་དང་།
གྱེན་རྒྱུའི་རླུང་དང་། ཁྱབ་བྱེད་ཀྱི་རླུང་དང་། མེ་དང་མཉམ་པའི་རླུང་
དང་།ཐུར་སེལ་གྱི་རླུང་གི་ལོ་མ་སྟེ་རླུང་གི་ལོ་མ་ལྔ།མཁྲིས་པ་ལ་དབྱེ་ན།
འཇུ་བྱེད་ཀྱི་མཁྲིས་པ་དང་།མདངས་སྒྱུར་གྱི་མཁྲིས་པ་དང་།སྒྲུབ་བྱེད་
ཀྱི་མཁྲིས་པ་དང་། མཐོང་བྱེད་ཀྱི་མཁྲིས་པ་དང་། མདོག་གསལ་གྱི་
མཁྲིས་པའི་ལོ་མ་སྟེ་མཁྲིས་པའི་ལོ་མ་ལྔ། བད་ཀན་གྱི་ལོ་མ་ཡང་རྟེན་
བྱེད་ཀྱི་བད་ཀན་དང་། མྱག་བྱེད་ཀྱི་བད་ཀན་དང་། མྱོང་བྱེད་ཀྱི་བད་
ཀན་དང་། ཚིམ་བྱེད་ཀྱི་བད་ཀན་དང་། འབྱོར་བྱེད་ཀྱི་བད་ཀན་གྱི་ལོ་
མ་སྟེ་བད་ཀན་གྱི་ལོ་མ་ལྔའོ། །དེ་ལྟར་ན་རླུང་མཁྲིས་བད་ཀན་གྱི་ལོ་
མ་ལྔ་ལྔ་སྟེ་བཅོ་ལྔའོ། །དེ་རྣམས་ཀྱི་གནས་དང་བྱེད་ལས་སོགས་ཅི་ཞེ་
ན། སྲོག་འཛིན་ཞེས་བྱ་བའི་རླུང་ནི་གཙོ་བོར་སྤྱི་བོ་ན་གནས་ཤིང་། རྒྱུ་
བའི་ལམ་ནི་བྲེ་བ་དང་། བྲང་གཞུང་སོགས་སུ་རྒྱུ་ལ། ལས་བྱེད་ཚུལ་ནི་
ཟས་སྐོམ་མིད་པ་དང་།དབུགས་རྔུབ་པ་དང་།མཆིལ་མ་སོགས་འདོར་
བ་དང་།སྦྲིད་པ་དང་སྒྲེག་པ་འབྱིན་པ་དང་།ཡིད་དང་དབང་བོ་གསལ་
བར་བྱེད་ཅིང་སེམས་འཛིན་པར་བྱེད་དོ། །གྱེན་རྒྱུའི་རླུང་ནི་གཙོ་
བོར་བྲང་ལ་གནས་ཤིང་། སྣ་ལྕེ་ལྐོག་མར་རྒྱུ་ལ། ལས་ནི་ཁ་ནས་ཚིག་
240

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འབྱིན་པ་དང་། སྟོབས་རྒྱས་པར་བྱེད་ཅིང་དྲན་པའི་དབང་བོ་གསལ་
བར་བྱེད་དོ། །ཁྱབ་བྱེད་ཀྱི་རླུང་ནི་གཙོ་བོར་སྙིང་ལ་གནས་ཏེ་ལུས་
ཀུན་ཁྱབ་པར་རྒྱུ་ཞིང་། ལས་ནི་རྐང་ལག་དང་ཉིང་ལག་སོགས་་་་་
འདེགས་འཇོག་དང་བརྐྱང་བསྐུམ་དང་། ཁ་མིག་འབྱེད་འཛུམ་སོགས་
ལུས་ཀྱི་བྱ་བ་ཕལ་ཆེར་ཁྱབ་བྱེད་ཀྱི་རླུང་འདིས་བྱེད་པ་ཡིན་ནོ། མེ་
མཉམ་གྱི་རླུང་ནི་གཙོ་བོ་ཕོ་བར་གནས་ཏེ་རྒྱུ་མ་སོགས་ནང་ཁྲོལ་ཀུན་
ཏུ་རྒྱུ་ཞིང་། ལས་ནི་ཟས་སྐོམ་འཇུ་ཞིང་དྭངས་སྙིགས་འབྱེད་པ་དང་།
ལུས་ཟུངས་རྣམས་སྨིན་པར་བྱེད་དོ། །ཐུར་སེལ་གྱི་རླུང་ནི་གཞང་ལ་
གནས་ཏེ་ལོང་དང་ལྒང་བ་སོགས་སུ་རྒྱུ་ཞིང་། ལས་ནི་ཁུ་ཁྲག་དང་
བཤང་གཅི་སོགས་འབྱིན་པ་དང་སྡོམ་པའི་བྱ་བ་བྱེད་དོ། །མཁྲིས་པ་
ལ་ལྔ་ཡོད་པས།དང་པོ་འཇུ་བྱེད་ཀྱི་མཁྲིས་པ་ནི།ཕོ་བར་ཟས་ཞུ་བ་དང་
མ་ཞུ་བའི་བར་ན་གནས་ཤིང་། ལས་ནི་ཟས་སྐོམ་འཇུ་བ་དང་། དྭངས་
སྙིགས་འབྱེད་པ་དང་ལུས་ཀྱི་དྲོད་བསྐྱེད་པར་བྱེད་དོ། །ཇི་སྐད་དུ།མེ་
དྲོད་ཅེས་བྱ་བའི་གཞི་ཡིན་ཏེ། །འཇུ་བར་བྱེད་པའི་མཁྲིས་པ་དེ་ལ་
བཤད། །ནད་དང་ལུས་ཟུངས་དྲི་མ་ཀུན་གྱི་དྲོད། །དེ་ཡིས་ནད་མེད་
བརྩོན་དང་གཟི་མདངས་དང༌། །ཚེ་དང་ལུས་ཟུངས་མེ་དྲོད་སྟོབས་
འཕེལ་བྱེད། །ཞུ་གནས་སྒོར་འཇུག་ཟས་ལམ་སྒོ་གཏན་ཡིན། ཞེས་
དང་། ཡན་ལག་བརྒྱད་པ་ལས། ཟས་འཇུ་བྱེད་པ་མཁྲིས་པ་ནི། །འཇུ་
བྱེད་ཡིན་ཞེས་སྔར་བཤད་དོ། །ནད་དང་ལུས་ཟུངས་དྲི་མ་ཡི། །དྲོད་
ཡིན་ཞེས་ནི་རྒྱུན་ཤེས་ཟེར། །ཞེས་དང་། དེ་ཉིད་ཐང་ལ་འབར་གཞུང་
གིས། །མཁྲིས་པ་འཛིན་པའི་ཆ་རུ་བཤད། །ཚེ་དང་ནད་མེད་བརྩོན་
གཟི་མདངས།ལུས་ཟུངས་མེ་དྲོད་སྟོབས་འཕེལ་བྱེད། །ཞུ་བའི་གནས་
ཀྱི་སྒོར་འཇུག་གང་། །ཟས་ཀྱི་ལམ་གྱི་སྒོ་གཏན་ཡིན། ཞེས་གསུངས་
241

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
སོ། །མཁྲིས་པ་མདངས་བསྒྱུར་ཞེས་བྱ་བ་ནི་མཆིན་པར་གནས་ཏེ་
ལུས་ཟུངས་རྣམས་ཀྱི་ཁ་དོག་སྒྱུར་བར་བྱེད་དོ། །མཁྲིས་པ་སྒྲུབ་བྱེད་
ཅེས་བྱ་བ་ནི་སྙིང་ལ་གནས་ཤིང་།ལས་ནི་ཡིད་གཞུངས་བ་དང་ང་རྒྱལ་
དང་བརྩོན་པའི་སྟོབས་བསྐྱེད་པར་བྱེད་དོ། །མཁྲིས་པ་མཐོང་བྱེད་
ཅེས་བྱ་བ་མིག་ལ་གནས་ཏེ་གཟུགས་མཐོང་བར་བྱེད་དོ། །མཁྲིས་པ་
མདོག་གསལ་ཞེས་བྱ་བ་ནི།པགས་པ་ལ་གནས་ཤིང་པགས་པའི་མདོག་
དྭངས་ཤིང་གསལ་བར་བྱེད་དོ། །བད་ཀན་ལ་ཡང་ལྔ་ཡོད་པས། དང་
བོ་བད་ཀན་རྟེན་བྱེད་ཅེས་བྱ་བ་ནི་བྲང་ལ་གནས་ཤིང་།ལས་ནི་ཟས་ནི་
ཟས་སྐོམ་མིད་པ་རྣམས་ཞིབ་མོར་མྱག་ཅིང་འདྲུལ་བར་བྱེད་དོ།
བད་ཀན་མྱོང་བྱེད་ཅེས་བྱ་བ་ནི་ལྕེ་ལ་གནས་ཤིང་། ལས་ནི་རོ་དྲུག་གི་
བྱེ་བྲག་ཚོར་ཞིང་མྱོང་བར་བྱེད་དོ། །བད་ཀན་ཚིམ་བྱེད་ཅེས་བྱ་བ་ནི་
མགོར་གནས་ཤིང་ལས་ནི་དབང་པོ་རྣམས་རྒྱས་ཤིང་ཚིམ་པར་བྱེད་དོ།
བད་ཀན་འབྱོར་བྱེད་ཅེས་བྱ་བ་ནི། རུས་པའི་ཚིགས་རྣམས་ལ་གནས་
ཤིང་།ལས་ནི་ཚིགས་རྣམས་ཕན་ཚུན་འབྱོར་བར་བྱེད་ཅིང་།ཡན་ལག་
བརྐྱང་བསྐུམ་གྱི་བྱ་བ་རྣམས་བྱེད་པ་ཡིན་ནོ། །དེ་ལྟར་ཡང་འདི་ཉིད་
ལས། ཁྱད་པར་སྲོག་འཛིན་རླུང་དེ་སྤྱི་བོར་གནས། །གྲེ་བ་བྲང་གཞུང་
རྒྱུ་ཞིང་ཟས་སྐོམ་མིད། །དབུགས་རྔུབ་མཆིལ་འདོར་སྦྲིད་པ་སྒྲེག་པ་
འབྱིན། །བློ་དང་དབང་བོ་གསལ་ཞིང་སེམས་འཛིན་བྱེད། །གྱེན་དུ་
རྒྱུ་བའི་རླུང་ནི་བྲང་ལ་གནས། །སྣ་ལྕེ་ལྐོག་མར་རྒྱུ་ཞིང་ཚིག་འབྱིན་
ལ། །སྟོབས་མདངས་ཁ་དོག་འབད་རྩོལ་དྲན་གསལ་བྱེད། །ཁྱབ་
བྱེད་རླུང་ནི་སྙིང་ལ་གནས་པ་སྟེ།།ལུས་ཀུན་ཁྱབ་པར་རྒྱུ་ཞིང་་་་
འདེགས་འཇོག་འགྲོ།བརྐྱང་སྐུམ་འབྱེད་འཛུམ་བྱ་བ་ཕལ་རག་ལུས། །
མེ་དང་མཉམ་པའི་རླུང་ནི་ཕོ་བར་གནས། །ནང་ཁྲོལ་ཀུན་ཏུ་རྒྱུ་ཞིང་
242

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཁ་ཟས་འཇུ། །དྭངས་སྙིགས་འབྱེད་ཅིང་གནོད་བྱ་སྨིན་པར་བྱེད། །
ཐུར་དུ་སེལ་བའི་རླུང་ནི་གཞང་ལ་གནས། །ལོང་དང་ལྒང་བ་གསང་
བ་བརླ་ནང་རྒྱུ། །ཁུ་ཁྲག་བཤང་གཞི་མངལ་ནང་འབྱིན་སྡོམས་་་་་
བྱེད། །འཇུ་བྱེད་ཞུ་དང་མ་ཞུའི་བར་ན་གནས།།ཟས་འཇུ་དྭངས་
སྙིགས་འབྱེད་ཅིང་ལུས་དྲོད་དང༌། །ལྷག་མ་བཞི་ཡི་གྲོགས་དང་་་་
སྟོབས་སྐྱེད་བྱེད། །མཁྲིས་པ་མདངས་སྒྱུར་མཆིན་པར་གནས་པ་་
སྟེ། །དྭངས་མ་ལ་སོགས་ཁ་དོག་མ་ལུས་སྒྱུར། །མཁྲིས་པ་སྒྲུབ་བྱེད་
སྙིང་ལ་གནས་པ་སྟེ། །ཡིད་གཞུངས་ང་རྒྱལ་བློ་དང་འདོད་པ་སྒྲུབ། །
མཐོང་བྱེད་མིག་ལ་གནས་ནས་གཟུགས་མཐོང་བྱེད། །མདོག་གསལ་
པགས་གནས་པགས་མདོག་གསལ་བར་བྱེད། །བད་ཀན་རྟེན་བྱེད་
བྲང་ལ་གནས་པ་སྟེ། །ལྷག་མ་རྣམས་ཀྱི་རྟེན་དང་ཆུ་ལས་བྱེད། །
བད་ཀན་མྱག་བྱེད་མ་ཞུ་བ་ལ་གནས། །ཟས་སྐོམ་མྱག་ཅིང་འཇུ་བར་
བྱེད་པ་ཡིན། །བད་ཀན་མྱོང་བྱེད་ལྕེར་གནས་རོ་ཚོར་བྱེད། །ཚིམ་
བྱེད་མགོར་གནས་དབང་བོ་ཚིམ་པར་བྱེད། །བད་ཀན་འབྱོར་བྱེད་
ཚིགས་དམིགས་ཀུན་ལ་གནས། །ཚིགས་རྣམས་འབྱོར་ཞིང་བརྐྱང་
བསྐུམ་བྱེད་པ་ཡིན། ཞེས་གསུངས་སོ། །ཇི་སྐད་བཤད་པའི་རླུང་་
མཁྲིས་བད་ཀན་དག་གི་མཚན་ཉིད་ངོ་བོའམ་རང་བཞིན་ཇི་ལྟ་བུ་
ཞིག་ཡིན་ཞེ་ན།གསུང་བ། ཉེས་པའི་མཚན་ཉིད་རླུང་མཁྲིས་བད་ཀན་
གསུམ། །རླུང་གི་མཚན་ཉིད་རྩུབ་ཅིང་ཡང་བ་དང་། །གྲང་ཞིང་ཕྲ་
ལ་སྲ་ཞིང་གཡོ་བ་ཡིན། །མཁྲིས་པའི་མཚན་ཉིད་སྣུམ་བཅས་རྣོ་ཞིང་
ཚ། །ཡང་ཞིང་དྲི་མནམ་འཁྲུ་ཞིང་གཤེར་བ་ཡིན། །བད་ཀན་མཚན་
ཉིད་སྣུམ་ཞིང་བསིལ་བ་དང༌། །ལྕི་རྟུལ་འཇམ་བརྟན་འབྱར་བག་
ཅན་དུ་གནས། ཞེས་གསུངས་པ་ལྟར་རོ། །གཉིས་པ་ལུས་ཟུངས་ཀྱི་
243

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
ཡལ་ག་ལས་གྱེས་པའི་ལོ་མ་བདུན་ནི། དྭངས་མ་ཁྲག་ཤ་ཚིལ་རུས་རྐང་
ཁུ་བ། །ལུས་ཟུངས་བདུན་ཡིན།ཞེས་གསུངས།དེ་ཡང་ཟས་ཀྱི་དྭངས་
མ་དང་། ཁྲག་དང་། ཤ་དང་། ཚིལ་དང་། རུས་པ་དང་། རྐང་དང་། ཁུ་
བ་སྟེ་ལུས་ཟུངས་ཀྱི་ལོ་མ་བདུན་ནོ། །དེ་ལྟར་ཡང་། འགྱུར་ཚུལ་ཞུ་
རྗེས་དྭངས་སྙིགས་ཕྱེ་བ་ལས། །སྙིགས་མ་རྒྱུ་མར་སྐ་སླ་གཉིས་སུ་་
བྱེད། །སྐ་བ་བཤང་འགྱུར་སླ་བ་གཅིན་དུ་འགྱུར། །དྭངས་མ་ལུས་
ཟུངས་རང་རང་མེ་དྲོད་ཀྱིས། །སྨིན་པར་འགྱུར་ཏེ་དྭངས་མ་ཕོ་བ་
གནས། །དྭངས་མ་ལེན་པའི་རྩ་དགུར་མཆིན་ལམ་བརྒྱུད། །མཆིན་
པའི་གནས་སུ་ཁྲག་འགྱུར་ཁྲག་ལས་ཤ། །ཤ་ལས་ཚིལ་འགྱུར་ཚིལ་
ལས་རུས་པར་འགྱུར། །རུས་ལས་རྐང་འགྱུར་རྐང་ལས་ཁུ་བར་་་་་་
འགྱུར།ཞེས་གསུངས་སོ། །གསུམ་པ་དྲི་མའི་ཡལ་ག་ལས་གྱེས་པའི་ལོ་
མ་གསུམ་ནི། དྲི་མ་བཤང་གཅི་རྔུལ། །དེ་ལྟར་རྣམ་གྲངས་ཉི་ཤུ་རྩ་ལྔ་
བོ། །རོ་དང་ནུས་པ་སྤྱོད་ལམ་རྣམ་གསུམ་པོ། །ཐམས་ཅད་མཉམ་
པར་གནས་པས་འཕེལ་འགྱུར་ཞིང༌། །དེ་ལས་ལྡོག་པ་གནོད་པར་
འགྱུར་བ་ཡིན། །ཞེས་གསུངས། ཁོང་ན་གནས་པའི་བཤང་བའི་ལོ་མ་
དང་། གཅི་བའི་ལོ་མ་དང་། རྡུལ་གྱི་ལོ་མ་སྟེ་དྲི་མའི་ལོ་མ་གསུམ་མོ། །
དེ་ལྟར་ནད་ཟུངས་དྲི་མའི་ཡལ་ག་གསུམ་ལས་གྱེས་པའི་ལོ་མ་རིམ་པ་
བཞིན་བཅོ་ལྔ་དང་། བདུན་དང་། གསུམ་སྟེ།ལོ་མའི་རྣམས་གྲངས་ཉི་
ཤུ་རྩ་ལྔ་བོ་དེ་རྣམས་ཁམ་ཟས་ཀྱི་རོ་དང་ནུས་པ་དང་སྤྱོད་ལམ་རྣམ་པ་
གསུམ་པོ་ཐམས་ཅད་རང་རང་གི་ལྡང་ཚད་ལྟར་མཉམ་པར་གནས་
པས་ལུས་ཀྱི་སྟོབས་མདངས་དང་ཚེ་འཕེལ་བར་འགྱུར་ཞིང་། དེ་ལས་
ལྡོག་པ་ཟས་དང་སྤྱོད་ལམ་སོགས་དམན་ལྷག་ལོག་པར་གྱུར་པས་
གནོད་པར་འགྱུར་བ་ཡིན་ནོ། །འདི་ཉིད་ལས། ལུས་ཀྱི་མཚན་ཉིད་
244

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
རྣམ་པ་གཉིས་ཡིན་ཏེ། །གནོད་བྱ་ཁམས་དང་གནོད་བྱེད་ཉེས་་་་་
པའོ། །ནད་དང་ལུས་ཟུངས་དྲི་མ་རྣམ་གསུམ་པོ། །ཕན་ཚུན་གཅིག་
ལ་གཅིག་རྟེན་རག་ལུས་པས། །ཆགས་ནས་འཇིག་པའི་རྩ་བ་ཡིན་
ཕྱིར་ལུས། །ཞེས་པ་ནི། གནས་ལུགས་ནད་གཞིའི་རྩ་བར་གྱུར་པའི་
ལུས་གསུངས་པ་ཡིན་ལ། སྤྱིར་ལུས་ལ་འདིར་བཤད་པ་ལྟར་གྱི་ལུས་མི་
དགོས་ཏེ།སྨྲ་སྒོ་ལས།ཚོགས་དང་ལུས་དང་འདུས་པ་ནི། །རྣམ་གྲངས་
དག་སྟེ་དེ་བཞིན་སྦྱར། །ཞེས་གསུངས་པ་ལྟར་རོ། །གཉིས་པ་རྣམ་
པར་གྱུར་པ་ནད་ཀྱི་སྡོང་བོ་ལས་གྱེས་པའི་ཡལ་ག་དགུ་ལས་གྱེས་པའི་
ལོ་མའི་རྣམ་གྲངས་ནི། ནད་ནི་སྐྱེ་བར་བྱེད་པའི་རྒྱུ་གསུམ་སྟེ། །དེ་ལ་
ལྷན་ཅིག་བསྐྱེད་པའི་རྐྱེན་བཞི་ཡིས། །འཇུག་སྒོ་རྣམ་པ་དྲུག་ཏུ་་
ཞུགས་ནས་ནི། །ལུས་ཀྱི་སྟོད་སྨད་བར་དུ་གནས་བཅས་ཤིང་། །རྒྱུ་
བར་བྱེད་པའི་ལམ་ནི་བཅོ་ལྔ་རུ། །ན་སོ་ཡུལ་དུས་དགུ་རུ་འཕེལ་བྱེད་
དེ། །འབྲས་བུ་སྲོག་གཅོད་པ་ཡི་ནད་དགུར་སྨིན། །ལྡོག་པའི་རྒྱུ་ནི་
བཅུ་དང་གཉིས་སུ་འགྱུར། །མདོ་དོན་དྲིལ་བས་ཚ་གྲང་གཉིས་སུ་
འདུས། །དེ་ལྟར་དྲུག་ཅུ་རྩ་གསུམ་གསོ་བྱའི་ནད། །ཅེས་གསུངས།
དང་བོ་ནད་ཀྱི་རྒྱུའི་ཡལ་ག་ལས་གྱེས་པའི་ལོ་མ་ནི། རླུང་ནད། མཁྲིས་
པའི་ནད་དང་། བད་ཀན་གྱི་ནད་སྐྱེད་པའི་རྒྱུའི་གཙོ་བོ་རིམ་པ་བཞིན་
འདོད་ཆགས་དང་།ཞེ་སྡང་དང་།གཏི་མུག་གི་ལོ་མ་གསུམ་མོ། །གཉིས་
པ་ནད་ཀྱི་རྐྱེན་གྱི་ཡལ་ག་ལས་གྱེས་པའི་ལོ་མ་བཞི་ནི། གནམ་ཟླ་དུས་
ཀྱིས་འགྱུར་བ་དྲོ་གྲང་སོགས་དང་།གདོན་གྱིས་གནོད་པ་བྱས་པ་དང་།
ཁམ་ཟས་ཧ་ཅང་མང་ཉུང་ཟོས་པ་སོགས་དང་། སྤྱོད་ལམ་ངལ་དུབ་
དྲག་ཤུལ་སོགས་ནད་ཀྱི་རྐྱེན་བཞིའོ། །གསུམ་པ་ནད་ཀྱི་འཇུག་སྒོའི་
ཡལ་ག་ལས་གྱེས་པའི་ལོ་མ་ལྟ་བུ་དྲུག་ནི། ནད་དེ་ཉིད་པགས་པ་ལ་
245

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
བཀྲམ་པ་དང་།ཤ་ལ་རྒྱས་པ་དང་།རྩ་རུ་རྒྱུ་བ་དང་།རུས་པ་ལ་ཞེན་པ་
དང་། གློ་སྙིང་སོགས་དོན་ལ་བབས་པ་དང་།ཕོ་ལུང་སོགས་སྣོད་དུ་ལྷུང་
བའོ། །བཞི་བ་ནད་ཀྱི་གནས་ཀྱི་ཡལ་ག་ལས་གྱེས་པའི་ལོ་མ་གསུམ་ནི།
གཏི་མུག་དང་རྗེས་སུ་མཐུན་པའི་བད་ཀན་ཀླད་པ་ལ་བརྟེན་པས་
ལུས་ཀྱི་སྟོད་ན་གནས་པ་དང་། ཞེ་སྡང་དང་རྗེས་སུ་མཐུན་པའི་མཁྲིས་
ནད་མཆིན་དྲི་ལ་བརྟེན་པས་ལུས་ཀྱི་བར་ན་གནས་པ་དང་། འདོད་
ཆགས་དང་རྗེས་སུ་མཐུན་པའི་རླུང་ནད་དཔྱི་སྐེད་སོགས་ལ་བརྟེན་
པས་ལུས་ཀྱི་སྨད་ན་གནས་པའོ། །ལྔ་བ་ནད་གང་དུ་རྒྱུ་བའི་ལམ་གྱི་
ཡལ་ག་ལས་གྱེས་པའི་ལོ་མ་ལྟ་བུ་བཅོ་ལྔ་ནི། རླུང་གི་ནད་ནི་རུས་པ་
དང་། རྣ་བ་དང་། དྲི་མའི་ཆར་གཏོགས་པ་སྤུ་དང་། སྙིང་སྲོག་རྩ་དང་།
ལུང་ཁ་དང་ལྔ་ལ་རྒྱུའོ། །མཁྲིས་པའི་ནད་ནི། ཁྲག་དང་། དྲི་མ་རྔུལ་
དང་། མིག་དང་། མཆིན་པ་དང༌། མཁྲིས་པ་རྒྱུ་མ་སོགས་དང་ལྔར་
རྒྱུའོ། །བད་ཀན་གྱི་ནད་ནི། དྭངས་མ་ཤ་ཚིལ་རྐང་ཁུ་བ་དང་། བཤང་
གཅི་དང་། སྣ་ལྕེ་དང་། གློ་མཚེར་ཕོ་མཁལ་དང་། ལྒང་བུག་དང་ལྔར་
རྒྱུའོ། །དྲུག་པ་ན་སོ་དང་།ཡུལ་དང་།དུས་ཀྱི་ཡལ་ག་གསུམ་ལས་གྱེས་
པའི་ལོ་མ་དགུ་ནི། ན་སོ་རྒས་པ་དང་། དར་མ་དང་།བྱིས་པའི་དུས་ཀྱི་
ལོ་མ་གསུམ་མོ། །ན་སོ་དེ་གསུམ་གྱི་དུས་སུ་རིམ་པ་བཞིན་རླུང་དང་།
མཁྲིས་པ་དང་།བད་ཀན་གྱི་ནད་ལྡང་བ་ཤས་ཆེ་ཞིང་རང་རང་གི་དུས་
ཀྱི་ནད་བྱུང་ན་ཅུང་ལྕི་བས། ན་སོའི་གཉན། ཞེས་གསུངས་པ་ཡིན་པ་
ཡིན་ནོ། །ཡུལ་གྱི་དབང་དུ་བྱས་ནས་བསིལ་བའི་ངད་ལྡང་བ་གྲང་
བའི་ཡུལ་དུ་རླུང་གི་ནད་དང་།སྐམ་ས་ཚ་གདུང་ཆེ་བའི་ཡུལ་དུ་མཁྲིས་
པའི་ནད་དང་། རླན་ཅན་སྣུམ་པའི་ཡུལ་དུ་བད་ཀན་གྱི་ནད་འབྱུང་
ཉེན་ཆེ་བའི་ཡུལ་གྱི་ལོ་མ་གསུམ་མོ། །དུས་བཞིའི་དབྱར་དང་ཉིན་
246

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཞག་གི་དགོང་དང་ཐོ་རེངས་ཀྱི་དུས་སུ་རླུང་གི་ནད་དང་། དུས་བཞི་
ལས་སྟོན་དང་ཉིན་ཞག་གི་ཉིན་གུང་དང་མཚན་གུང་གི་དུས་སུ་་་་
མཁྲིས་པའི་ནད་དང་དུས་བཞི་ལས་དཔྱིད་དང་ཉིན་ཞག་གི་སྲོད་དང་
སྔ་དྲོའི་དུས་སུ་བད་ཀན་གྱི་ནད་ལྡང་བ་ཤས་ཆེ་བས། དུས་ཚིགས་ཀྱི་
དབང་དུ་བྱས་པའི་ལོ་མ་གསུམ་མོ། དེ་ཡང་མདོ་སྡེ་གསེར་འོད་དམ་པ་
ལས། རླུང་ཤས་ཆེ་བའི་ནད་ནི་དབྱར་ན་ལྡང་། །སྟོན་དུ་གྱུར་པ་ན་ནི་
མཁྲིས་པ་གཡོ། །དགུན་གྱི་དུས་སུ་དེ་བཞིན་འདུས་པ་སྟེ། །བད་ཀན་
ཤས་ཆེ་ནད་ནི་དཔྱིད་ལྡང་ངོ་།ཞེས་དང་། བད་ཀན་ཆེ་བ་ཟོས་མ་ཐག་
ཏུ་ལྡང༌། །མཁྲིས་པ་ཆེ་བ་འཇུ་བའི་དུས་སུ་ལྡང་། །རླུང་ཤས་ཆེ་བ་ཞུ་
མ་ཐག་ཏུ་ལྡང་། ཞེས་བཀའ་སྩལ་བ་ལྟར་རོ། བདུན་པ་ནད་ཀྱི་འབྲས་
བུའི་ཡལ་ག་ལས་གྱེས་པའི་ལོ་མ་དགུ་ལས། འཇིག་རྟེན་འདིར་རིང་དུ་
འཚོ་བའི་ཚེ་ཟད་པ་དང་།སྔོན་གྱི་ལས་ཀྱིས་འཕེན་པ་ཟད་པ་དང་།འཚོ་
བའི་བསོད་ནམས་ཟད་པ་གསུམ་ནི་དང་པོ་སྟེ། ཕྱི་མ་རྒྱུད་ལས། འཚོ་
བའི་ཚེ་ལས་བསོད་ནམས་གསུམ་ཟད་པ། ཞེས་སོ། །གཉིས་པ་ནི། ཚ་
གྲང་གི་ནད་གཉིས་དུས་གཅིག་ཏུ་འདུས་པས་འདུ་བ་གཤེད་དུ་བབས་
པ་སྟེ། གཤེད་དུ་བབས་པ་ཚ་གྲང་གཉིས་འདོམས་པས། །གཅིག་་
བཅོས་གཅིག་སྐྱེ་གཉེན་པོ་ཀུན་མི་ལེན།ཞེས་སོ། །གསུམ་པ་ནི།ནད་ཀྱི་
གྲོགས་སུ་འགྱུར་ངེས་ཀྱི་ཟས་སྤྱོད་སྨན་དཔྱད་བརྟེན་པས་སྦྱོར་བ་ནད་
དང་མཚུངས་པ་སྟེ། སྦྱོར་བ་མཚུངས་པ་རྒྱུ་རྐྱེན་གཉེན་པོ་ལོག། གང་
བཅོས་གྲོགས་ཀྱི་ཐོག་ཏུ་བབས་པ་སྟེ། །དུག་ཟིན་མི་ལ་བཙན་དུག་
བླུད་པ་འདྲ། །ཞེས་སོ། །བཞི་བ་ནི། ཤིན་ཏུ་གཉན་པའི་གནད་དུ་
མཚོན་ཆ་སོགས་བབས་པ་སྟེ།ཞེས་སོ། །ལྔ་བ་ནི།གསོ་དུས་ལས་འདས་
པ་དང་། དྲུག་པ་ནི། ཚ་བ་ལས་འདས་པ་དང་། བདུན་པ་ནི། གྲང་བ་
247

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
གཏིང་ནས་མཁར་བ་དང་། བརྒྱད་པ་ནི། ལུས་ཟུངས་ཟད་པས་སྨན་
དཔྱད་བཟོད་མི་ནུས་པ་སྟེ།ཟུངས་ཟད་ནད་ལ་དེ་སྲོག་གནས་བ་སྟེ། །
ནད་བཅོས་གྱུར་ན་སྲོག་ཀྱང་འཇིག་པའི་ཕྱིར། །དཔེར་ན་རྨང་གིས་
མ་ཐུབ་རྩིག་པ་འདྲ།ཞེས་སོ། །དགུ་བ་ནི།གདོན་གྱི་གནོད་པའི་བླ་ཚེ་
ཕྲོགས་པའོ། །བརྒྱད་པ་ལྡོག་རྒྱུའི་ཡལ་ག་ལས་གྱེས་པའི་ལོ་མ་བཅུ་
གཉིས་ནི། རླུང་མཁྲིས་བད་ཀན་གསུམ་པོ་རེ་རེ་ལ། རང་རང་ཞི་ནས་
ཉེས་པ་གཞན་གཉིས་སུ་ལྡོག་པ་གཉིས་དང་། རང་རང་མ་ཞི་བར་ཉེས་
པ་གཞན་གཉིས་སུ་ལྡོག་པ་གཉིས་ཏེ།ལྡོག་རྒྱུ་བཅུ་གཉིས་སོ། །དེ་ཡང་
རླུང་ཞི་ནས་མཁྲིས་པ་དང་བད་ཀན་དུ་ལྡོག་པ་གཉིས་དང་།རླུང་མ་ཞི་
བར་དེ་གཉིས་སུ་ལྡོག་པ་གཉིས་ཏེ་བཞི་དང་།ལྷག་མ་གཉིས་ལ་ཡང་དེ་
ལྟར་བཞི་བཞིའོ། །ཇི་སྐད་དུ། རླུང་གི་ནད་ལ་ཁ་ཚའི་རོ་བསྟེན་ན། །
རླུང་མ་ཞི་བར་བད་ཀན་མཁྲིས་པར་ལྡོག །མཁྲིས་པའི་ནད་ལ་ལན་
ཚྭ་ཚ་བ་བསྟེན། །མཁྲིས་པ་མ་ཞི་བད་རླུང་གཉིས་སུ་ལྡོག ། བད་
ཀན་ནད་ལ་ཁ་དང་ལན་ཚྭ་བསྟེན། །བད་ཀན་མ་ཞི་རླུང་མཁྲིས་་
གཉིས་སུ་ལྡོག། མི་འཕྲོད་རྐྱེན་གྱིས་འདུས་པར་ལྡོག་པའང་ཡོད། ཅེས་
གསུངས་པ་ལྟར་རོ། །དགུ་བ་མདོ་དོན་གྱི་ཡལ་ག་ལས་གྱེས་པའི་ལོ་མ་
གཉིས་ནི།ཚ་བའི་ནད་དང་།གྲང་བའི་ནད་དོ། །དེ་ཡང་རླུང་དང་བད་
ཀན་གྱི་ནད་ནི་གྲང་བ་དང་། ཁྲག་ནད་དང་མཁྲིས་པའི་ནད་དག་ཚ་
བའི་ཕྱོགས་ཡིན་ལ། སྲིན་ནད་དང་ཆུ་སེར་གྱི་ནད་ལ་སོགས་པ་ནི། ཚ་
གྲང་ཐུན་མོང་དུ་གནས་པས་རྐྱེན་ཚ་གྲང་གི་རྗེས་སུ་འགྲོ་བ་ཡིན་ནོ། །
དེ་ལྟར་དྲུག་ཅུ་རྩ་གསུམ་གསོ་བྱའི་ནད། ཅེས་གསུངས་པས་ནི། སྤྱིར་
ནད་བཤད་པའི་སྐབས་འདིར་གསུངས་པའི་ལོ་མ་ལྟ་བུ་བརྒྱད་ཅུ་རྩ་
བརྒྱད་ཡོད་པ་ལས།ནད་ཀྱི་ཡལ་ག་ལས་གྱེས་པའི་ལོ་མ་ལྟ་བུ་དྲུག་ཅུ་རྩ་
248

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གསུམ་ནི་གསོ་བར་བྱ་བའི་ནད་ཡིན་གྱི། རྣམ་པར་མ་གྱུར་པའི་སྡོང་བོ་
ལས་གྱེས་པའི་ནད་ཟུངས་དྲི་མའི་ཡལ་ག་གསུམ་གྱི་ལོ་མ་ལྟ་བུ་ཉི་ཤུ་རྩ་
ལྔ་བོ་ནི་གསོ་བར་བྱ་བའི་ནད་མ་ཡིན་ནོ་ཞེས་པའོ། །དེ་ནས་གསོ་
བར་བྱ་བའི་ནད་རྣམས་རྒྱས་པར་བཤད་པ་ལ། ནད་ཀྱི་རྒྱུ། །ནད་ཀྱི་
རྐྱེན། ནད་ཀྱི་འཇུག་སྒོ། ནད་ཀྱི་གནས། ནད་ཀྱི་རྒྱུ་ལམ། འཕེལ་དུས།
ནད་ཀྱི་འབྲས་བུ།ནད་དེ་ནད་གཞན་དུ་ལྡོག་པའི་རྒྱུ།ནད་ཀྱི་མདོ་དོན་
གྱི་ཡལ་ག་དང་དགུ་ཡོད་པ་ལས། ནད་དེ་དག་རྒྱུ་རྐྱེན་མེད་པར་མི་
འབྱུང་བས་དེ་དག་གི་ཐོག་མའམ་དང་པོའི་རྒྱུ་གང་ཞེ་ན། དེ་ལ་འདོད་
ཆགས་ཞེ་སྡང་གཏི་མུག་གསུམ། །རླུང་མཁྲིས་བད་ཀན་རིམ་པས་
སྐྱེད་པའི་རྒྱུ།ཞེས་གསུངས།ཡིད་དུ་འོང་བའི་དངོས་པོ་ལ་དམིགས་ནས་
དེ་ལ་སེམས་རང་དབང་མེད་པར་གཡོ་བའི་འདོད་ཆགས་དང་།སེམས་
ཅན་འགའ་ཞིག་ལ་དམིགས་ཏེ་སེམས་ཁོང་ནས་འཁྲུགས་པའི་ཞེ་སྡང་
དང་། ལས་རྒྱུ་འབྲས་དང་བླང་དོར་གྱི་གནས་མི་ཤེས་པའམ་རྨོངས་
པའི་གཏི་མུག་གི་ལོ་མ་ལྟ་བུ་གསུམ་ནི། རིམ་པ་བཞིན་རླུང་མཁྲིས་བད་
ཀན་གྱི་ནད་སྐྱེད་པར་བྱེད་པའི་དང་པོའི་རྒྱུ་ཡིན་ནོ་ཞེས་པའོ། །
གཉིས་པ་ནད་དེ་དག་འཕྲལ་དུ་སྐྱེད་པའི་རྐྱེན་གང་ཞེ་ན། དེ་ལ་དུས་
གདོན་ཟས་དང་སྤྱོད་ལམ་བཞིས། །དེ་དག་འཕེལ་དང་ཟད་པར་
གྱུར་ནས་ནི། །ཞེས་གསུངས། དེ་ལ་དུས་དམན་པའམ་ལྷག་པའམ་
ལོག་པར་གྱུར་པ་དང་།གདོན་གློ་བུར་བས་གནོད་པ་བྱས་པ་དང་།ཁམ་
ཟས་དམན་ལྷག་ལོག་པར་གྱུར་པ་དང་། སྤྱོད་ལམ་དམན་ལྷག་ལོག་
པར་གྱུར་པའི་རྐྱེན་བཞིས་རླུང་མཁྲིས་བད་ཀན་གྱི་ནད་དེ་དག་འཕེལ་
པའམ། ཟད་པའམ།འཁྲུགས་པར་འགྱུར་ལ།དེ་ལྟར་གྱུར་ནས་ནི་ནད་
ཀྱི་སྒོར་འཇུག་པར་འགྱུར་རོ་ཞེས་པའོ། །གསུམ་པ་ནད་ཀྱི་འཇུག་
249

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
སྒོའི་ཡལ་ག་ལས་གྱེས་པའི་ལོ་མ་དྲུག་གང་ཞེ་ན།པགས་ལ་གྲམ་ཞིང་ཤ་
ལ་རྒྱས་པ་དང་། །རྩ་རུ་རྒྱུ་ཞིང་རུས་ལ་ཞེན་པ་དང་། །དོན་ལ་བབས་
ཅིང་སྣོད་དུ་ལྷུང་བར་འགྱུར། །ཞེས་གསུངས། དེ་ལྟར་ནད་གྱི་རྐྱེན་
བཞི་བོ་ཅི་རིགས་ཀྱིས་ནད་དེ་བསླང་སྟེ་ལུས་ཀྱི་ཆ་གང་དུ་འཇུག་པར་
འགྱུར་ཞེ་ན།ཐོག་མར་པགས་ལ་བཀྲམ་ཞིང་ཤ་ལ་རྒྱས་པ་དང་།དེ་ནས་
རྩ་རྣམས་སུ་རྒྱུ་ཞིང་རུས་ལ་ཞེན་པ་དང་། དེ་ནས་དོན་ལྔ་བོ་གང་རུང་
ལ་འབབ་ཅིང་སྣོད་དྲུག་པོ་ཅི་རིགས་སུ་ལྷུང་བར་འགྱུར་རོ་ཞེས་་་་
པའོ། །བཞི་བ་ནད་ཀྱི་གནས་ཀྱི་ལོ་མ་གསུམ་ནི། བད་ཀན་ཀླད་པ་ལ་
བརྟེན་སྟོད་ན་གནས། །མཁྲིས་པ་མཆིན་དྲི་ལ་བརྟེན་བར་་་་་་་་་
གནས། །རླུང་ནི་དཔྱི་སྐེད་ལ་བརྟེན་སྨད་ན་གནས། །ཞེས་གསུངས།
རླུང་མཁྲིས་བད་ཀན་གྱི་ནད་དེ་རྣམས་ཇི་སྐད་བཤད་པ་ལྟར་ནད་ཀྱི་
འཇུག་སྒོ་དྲུག་པོ་གང་རུང་དུ་ཞུགས་ནས་རང་རང་གི་ཐུན་མོང་མ་
ཡིན་པའི་ལས་བྱེད་པ་ཡིན་ཡང་། གནས་གཞི་གཙོ་བོའི་དབང་དུ་བྱས་
ན། བད་ཀན་གྱི་ནད་རང་གི་རྒྱུ་གཏི་མུག་དང་རྗེས་སུ་མཐུན་པར་ལྕི་
ཞིང་འཐུམ་པ་ནི་ཀླད་པ་ལ་བརྟེན་ནས།ལུས་སྟོད་དུ་གནས་ཤིང་།རང་
རྒྱུ་ཞེ་སྡང་དང་རྗེས་སུ་མཐུན་པར་དྲོ་ཞིང་ཚ་བའི་མཁྲིས་ནད་ནི།
གསང་གནས་དང་དཔྱི་སྐེད་སོགས་ལ་བརྟེན་ནས་ལུས་ཀྱི་སྨད་ཕྱོགས་
སུ་གནས་པ་ཡིན་ནོ། །ཞེས་པའོ། །ལྔ་བ་ནད་དེ་དག་རྒྱུ་བའི་ལམ་
གང་ཞེ་ན། རུས་པ་རྣ་བ་རེག་བྱ་སྙིང་སྲོག་ལོང༌། །ཁྲག་རྔུལ་མིག་དང་
མཆིན་མཁྲིས་རྒྱུ་མ་དང་། ། དྭངས་མ་ཤ་ཚིལ་རྐང་ཁུ་བཤང་གཅི་་
དང་། །སྣ་ལྕེ་གློ་མཚེར་ཕོ་མཁལ་ལྒང་བ་རྣམས། །རླུང་མཁྲིས་བད་
ཀན་རྒྱུ་བའི་ལམ་དུ་བཤད། །ཅེས་གསུངས། རླུང་གི་ནད་ནི་ལུས་
ཟུངས་བདུན་ལས་རུས་པ་དང་། ། དྲི་མའི་ཆར་གཏོགས་པ་བ་སྤུ་་
250

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
རྣམས་དང༌། །ལོང་ཀ་དང་གནས་ལྔར་རྒྱུ་བ་སྟེ། རླུང་ནད་ཀྱི་དབང་
གིས་འགའ་ཞིག་གི་དཔྱི་རུས་སོགས་ལྷང་ལྷང་ན་བ་དང་།རྣ་བ་འུར་བ་
དང་།བ་སྤུ་རྣམས་རྩེ་ཞིང་གྲང་ཤུམ་བྱེད་པ་དང་།སྙིང་མི་བདེ་བ་དང་།
སྲོག་རྩར་མི་མཐུན་པའི་རླུང་ཞུགས་ཏེ་མ་འབྲེལ་བ་སྣ་ཚོགས་སྨྲ་བ་
དང་། ལོང་དུ་རླུངས་ཞུགས་པས་སྤོ་ཁྲོག་སོགས་བྱེད་པའི་ཕྱིར་རོ། །
མཁྲིས་པའི་ནད་ནི། ལུས་ཟུངས་བདུན་ལས་ཁྲག་དང་། དྲི་མ་གསུམ་
ལས་རྔུལ་དང་།དབང་བོ་ལྔ་ལས་མིག་དང་།དོན་ལྔ་ལས་མཆིན་པ་དང་།
སྣོད་དྲུག་ལས་མཁྲིས་པ་རྒྱུ་མ་དང་བཅས་ལྔ་རུ་རྒྱུའོ། །བད་ཀན་གྱི་
ནད་ནི་ལུས་ཟུངས་བདུན་ལས་ཟས་ཀྱི་དྭངས་མ་དང་། ཤ་དང་ཚིལ་
དང་རྐང་དང་ཁུ་བ་རྣམས་དང་། དྲི་མ་གསུམ་ལས་བཤང་གཅི་བ།
དབང་བོ་ལྔ་ལས་སྣ་དང་ལྕེ། དོན་ལྔ་ལས་གློ་བ་དང་མཚེར་བ་དང་
མཁལ་མ། སྣོད་དྲུག་ལས་ཕོ་བ་དང་ལྒང་བ་བཅས་ལམ་རྣམ་པ་ལྔ་རུ་
རྒྱུའོ། དེ་ལྟར་ལུས་ཟུངས་དང་། དྲི་མ་དང་། དབང་བོ་དང་། དོན་དང་།
སྣོད་བཅས་རིགས་ལྔ་བོ་རྣམས་ནི་རླུང་མཁྲིས་བད་ཀན་གསུམ་སོ་སོར་
རྒྱུ་བའི་ལམ་ལྔ་ཚན་གསུམ་དུ་ཕྱེ་བའི་ལོ་མ་བཅོ་ལྔར་བཤད་པ་ཡིན་
ཞེས་པའོ། །དྲུག་པ་ན་སོ་ཡུལ་དུས་ཀྱི་ཡལ་ག་ལས་གྱེས་པའི་ལོ་མ་ལྟ་
བུ་དགུ་གང་ཞེ་ན། རྒས་པ་རླུང་མི་དར་མ་མཁྲིས་པའི་མི། །བྱིས་པ་
བད་ཀན་མི་ཡིན་ན་སོས་གཉན། །ངད་ཅན་གྲང་བ་རླུང་གི་ཡུལ་ཡིན་
ཏེ། །སྐམ་ས་ཚ་གདུང་ཆེ་བ་མཁྲིས་པའི་ཡུལ། །རླན་ཅན་སྣུམ་པ་
བད་ཀན་ཡུལ་དུ་བཤད། །རླུང་ནད་དབྱར་དུས་དགོང་དང་ཐོ་་་་་
རེངས་ལྡང༌། །མཁྲིས་པ་སྟོན་དུས་ཉིན་གུང་མཚན་གུང་ལྡང་། །བད་
ཀན་དཔྱིད་དུས་སྲོད་དང་སྔ་དྲོ་ལྡང༌། །ཞེས་གསུངས།ན་སོ་རྒས་པའི་
རྒན་པོ་དག་ནི་ལུས་ཀྱི་སྟོབས་ཁྲག་ཉམས་པས་རླུང་ཤས་ཆེར་གྱུར་
251

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
པའི་མི་དང་། སྐྱེས་པོ་དར་མ་རྣམས་ནི་ལུས་ཀྱི་སྟོབས་ཁྲག་རྒྱས་པས་
མཁྲིས་པ་ཤས་ཆེར་གྱུར་པའི་མི་དང་། བྱིས་པ་རྣམས་ནི་གཉིད་ཀྱི་
རྨོངས་པ་ཤས་ཆེ་བས་བད་ཀན་ཤས་ཆེར་གྱུར་པའི་མི་ཡིན་པས། རང་
རང་གི་ན་སོ་དང་མཐུན་པའི་ནད་བྱུང་ན་ཅུང་ཟད་གསོ་དཀའ་བས་
ན་སོས་གཉན་ཞེས་གསུངས་པ་ཡིན་ནོ།ཡུལ་གྱི་དབང་དུ་བྱས་ན།སའི་
ཆ་མཐོ་ལ་རླུང་དང་བསེར་བུའི་ངད་ལྡང་བ་གྲང་བའི་རེག་བྱ་སྟོབས་
ཆེ་བའི་ས་དེ་ནི། རླུང་གི་ནད་འབྱུང་བ་དང་རྗེས་སུ་མཐུན་པའི་ཡུལ་
དང་། སྐམ་ས་ཉི་མའི་ཚ་གདུང་ཆེ་བའི་གནས་རྣམས་མཁྲིས་པའི་ནད་
འབྱུང་བ་དང་རྗེས་སུ་མཐུན་པའི་ཡུལ་དང་། རྟག་ཏུ་རླན་གཤེར་གྱིས་
སྣུམ་པར་བྱས་པའི་གནས་དག་ནི། བད་ཀན་གྱི་ནད་འབྱུང་བ་དང་
རྗེས་སུ་མཐུན་པའི་ཡུལ་དུ་བཤད་དོ། །དུས་ཀྱི་དབང་དུ་བྱས་ན།རླུང་
གི་ནད་ནི་དུས་ཚིགས་བཞི་ལས་དབྱར་གྱི་དུས་དང་། ཉིན་མཚན་་
གཉིས་ལས་དགོང་མོ་དང་ཐོ་རངས་ཀྱི་དུས་སུ་ལྷག་པར་ལྡང་བ་དང་།
མཁྲིས་པའི་ནད་ནི་དུས་ཚིགས་བཞི་ལས་སྟོན་གྱི་དུས་དང་། ཉིན་ཞག་
གི་ཉིན་གུང་མཚན་གུང་གི་དུས་སུ་ལྷག་པར་ལྡང་བ་དང་།བད་ཀན་གྱི་
ནད་ནི་དུས་ཚིགས་བཞི་ལས་དཔྱིད་ཀྱི་དུས་དང་། ཉིན་ཞག་གི་སྲོད་
དང་སྔ་དྲོའི་དུས་སུ་ལྷག་པར་ལྡང་བ་ཡིན་ནོ་ཞེས་པའོ། །བདུན་པ་
ནད་ཀྱི་འབྲས་བུ་མཐར་ཐུག་སྲོག་གཅོད་ནད་ཀྱི་ལོ་མ་ལྟ་བུ་དགུ་ནི།
འཚོ་བ་གསུམ་ཟད་འདུ་བ་གཤེད་དུ་བབས། །སྦྱོར་བ་མཚུངས་དང་
གནད་དུ་བབས་པ་དང་། །དུས་འདས་རླུང་ནད་སྲོག་རྟེན་ཆད་པ་
དང་། །ཚ་བ་ལས་འདས་གྲང་བ་གཏིང་འཁར་བ། །ཟུངས་ཀྱིས་མི་
ཐུབ་རྣམ་པར་འཚེ་བ་རྣམས། །འབྲས་བུ་སྲོག་གཅོད་ནད་དགུ་ཞེས་
སུ་བཤད། །ཅེས་གསུངས། དེ་ཡང་འཇིག་རྟེན་འདིར་རིང་དུ་འཚོ་
252

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བའི་ཚེ་ཟད་པ་དང་། སྔོན་མའི་ལས་ཀྱི་འཕེན་པ་ཟད་པ་དང་། བསོད་
ནམས་ཀྱི་ལས་དང་གསུམ་ཟད་པའི་མི་ནི། ནད་དེས་དེའི་སྲོག་གཅོད་
པར་བྱེད་པ་ཡིན་ནོ། འཚོ་བ་གསུམ་ཟད་ཅེས་གསུང་བ་འདི་ལ་གོ་རྒྱུ་
ཆེན་པོ་ཡོད་དེ།ཚེ་ཟད་ཀྱང་རིང་དུ་འཚོ་བ་ཡོད་དོ། །གང་ཞེ་ན།སྔོན་
གྱི་རྣམ་པར་སྨིན་པའི་ཚེ་ཟད་ཀྱང་རིང་དུ་འཚོ་བ་ཡོད་དེ། བསོད་
ནམས་ཀྱི་རྣམ་སྨིན་ཚེའི་རྣམ་སྨིན་དུ་གྱུར་ཏེ་རིང་དུ་འཚོ་བ་ཡོད་པའི་
ཕྱིར།དཔེར་ན།ཐུན་མོང་བའི་ངོར་བཅོམ་ལྡན་འདས་ཀྱིས་སྲོག་གི་འདུ་
བྱེད་བཏང་ནས། ཚེ་ཡི་འདུ་བྱེད་བྱིན་གྱིས་བརླབས་ཏེ་ཟླ་བ་གསུམ་དུ་
བཞུགས་པ་ལྟ་བུའོ། །བསོད་ནམས་ཀྱི་ལས་ཟད་པ་དག་ཀྱང་རིང་དུ་
འཚོ་བ་ཡོད་དེ།དཔེར་ན།དགེ་རྩ་ཆད་པའི་སྐྱེས་བུ་འགའ་ཞིག་ལྟ་བུ་སྟེ།
མེད་པར་ལྟ་བས་རྩ་བ་གཅོད། །ཅེས་གསུངས་པ་ལྟར། དགེ་རྩ་ཆད་
པའི་གང་ཟག་གིས་རྒྱུད་ན་བསོད་ནམས་ཀྱི་ལས་གང་ཡང་མེད་པའི་
ཕྱིར། མྱ་ངན་ལས་འདས་པ་ཆེན་པོའི་མདོ་ལས། དེ་ནས་བཅོམ་ལྡན་
འདས་འདི་སྙམ་དུ་ཇི་ལྟར་སེམས་མཉམ་པར་བཞག་ན་སྲོག་གི་འདུ་
བྱེད་བྱིན་གྱིས་བརླབས་ནས།ཚེ་ཡི་འདུ་བྱེད་དག་གཏོང་བར་འགྱུར་བ་
དེ་ལྟ་བུའི་ཏིང་ངེ་འཛིན་ལ་སྙོམས་པར་འཇུག་པར་བྱའོ་སྙམ་དུ་་་་
དགོངས་ནས། དེ་ནས་བཅོམ་ལྡན་འདས་ཇི་ལྟར་སེམས་མཉམ་པར་
བཞག་ན་སྲོག་གི་འདུ་བྱེད་དག་བྱིན་གྱིས་བརླབས་ནས་ཚེ་ཡི་འདུ་
བྱེད་དག་གཏོང་བར་འགྱུར་བ་དེ་ལྟ་བུའི་ཏིང་ངེ་འཛིན་ལ་སྙོམས་
པར་ཞུགས་ཏེ།ཚེ་ཡི་འདུ་བྱེད་བཏང་མ་ཐག་ཏུ་ས་ཆེན་པོ་གཡོ་བ་དང་།
·ཐོག་འབབ་པ་དང་།ཡུལ་ཚིག་པ་དང་།ནམ་མཁའ་ལྷའི་རྔ་སྒྲ་བྱུང་བར་
གྱུར་ཏོ། །དེ་ནས་བཅོམ་ལྡན་འདས་ཏིང་ངེ་འཛིན་ལས་བཞེངས་ཏེ།
ཚིགས་སུ་བཅད་པ་འདི་སྐད་ཅེས་བཀའ་སྩལ་ཏོ། །སྐོང་སྐྱེས་སྒོ་ངའི་
253

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
སྦུབས་གྲོལ་ལྟར། །ནང་གི་བདག་ཉིད་མཉམ་བཞག་པས། །མི་འདྲ་
བ་དང་འདྲ་བ་ཡིས། །སྲིད་པའི་འདུ་བྱེད་ཐུབ་པས་བཏང་། །ཞེས་
དང་།བསྟན་བཅོས་ལས།ཚེ་ཡི་འདུ་བྱེད་དག་ཇི་ལྟར་འཇོག་པར་བྱེད་
ཅེ་ན། དགེ་སློང་དགྲ་བཅོམ་པ་རྫུ་འཕྲུལ་དང་ལྡན་པ་སེམས་ལ་དབང་
ཐོབ་པས།དགེ་འདུན་ནམ་གང་ཟག་ལ་ལྷུང་བཟེད་དམ་ཆོས་གོས་སམ་
འཚོ་བའི་ཡོ་བྱད་གང་ཡང་རུང་བ་ཕུལ་ནས། རབ་ཀྱི་མཐའ་བའི་
བསམ་གཏན་བཞི་བ་ལ་སྙོམས་པར་འཇུག་ཅིང་དེ་དེ་ལས་ལངས་ནས།
བདག་གི་ལོངས་སྤྱོད་ཀྱི་རྣམ་པར་སྨིན་པ་གང་ཡིན་པ་དེ། ཚེའི་རྣམ་
པར་སྨིན་པར་གྱུར་ཅིག་སྙམ་དུ་སེམས་བསྐྱེད་པར་བྱེད་ཅིང་ཚིག་ཏུ་
ཡང་སྨྲ་བར་བྱེད་དོ། །དེའི་ལོངས་སྤྱོད་ཀྱི་རྣམ་པར་སྨིན་པ་གང་ཡིན་
པ་དེ་ཚེ་ཡི་རྣམ་པར་འགྱུར་རོ། །ཞེས་དང༌། གང་སྤེལ་ལས། དེ་ལྟར་
འདོད་ན་ནི། ཞེས་པ་ནས། མུ་བཞིས་གནོད་པར་འགྱུར་རོ། །ཞེས་
གདགས་པའི་བསྟན་བཅོས་ལས་ཚེ་ཟད་དེ་འཆི་བ་དང་།བསོད་ནམས་
ཟད་ནས་འཆི་བ་གཉིས་ལ་མུ་བཞི་བཤད་པ་དང་། འགལ་བར་་་་་་་
གསུངས་སོ།།གཉིས་པ་ནི། ཚ་གྲང་གཉིས་ཀྱི་ནད་དུས་གཅིག་ཏུ་
འདོམས་པས་གཅིག་ཤོས་བཅོས་ན་ཅིག་ཤོས་བསྐྱེད་པར་འགྱུར་བའི་
ཚ་གྲང་གི་ནད་གཉིས་འདུ་བ་སྲོག་གི་གཤེད་དུ་བབས་པ་དང་།ནད་དེ་
ཉིད་འཕེལ་ཞིང་རྒྱས་པར་བྱེད་པའི་སྦྱོར་བ་དང་། མཚུངས་པའི་ཟས་
སྤྱོད་སྨན་དཔྱད་བསྟེན་པ་དང་། ལུས་ཀྱི་གནད་ཆེ་སར་མཚོན་ཆ་་
སོགས་བབས་པས་སྲོག་རྩ་ཆད་པ་དང་། རླུང་ནད་བཅོས་པ་དུས་ལས་
འདས་ཏེ་སྲོག་གི་རྟེན་དབུགས་ཀྱི་རྒྱུ་བ་ཆད་པ་དང༌། ཚ་བའི་ནད་
བཅོས་པ་དུས་ལས་འདས་པ་དང་། གྲང་བའི་ནད་བཅོས་པ་དུས་ལས་
འདས་པས་གྲང་བ་གཏིང་མཁར་བ་དང་། ནད་པའི་ལུས་ཧ་ཅང་་
254 -

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཉམས་ཐག་པར་གྱུར་པས་སྨན་དཔྱད་བཟོད་མི་ཐུབ་པ་དང་། འབྱུང་
གདོན་སོགས་གདོན་འདྲེ་མ་རུང་བས་ནད་པའི་བླ་ཁྱེར་ཏེ་སྲོག་ལ་
རྣམ་པར་འཚེ་བ་རྣམས་ནི། འབྲས་བུ་སྲོག་གཅོད་ནད་དགུ་ཞེས་སུ་
བཤད་དོ། །ཞེས་པའོ། །དེ་ལྟར་ཡང་ཕྱི་མ་རྒྱུད་ལས། བརྒྱ་དང་རྩ་
གཅིག་གཞན་དབང་སྔོན་གྱིས་ལས། །བཅོས་ཀྱང་མི་ཐུབ་འཆི་བའི་
ནད་ཡིན་ལ། །དེ་ཡང་བསྡུ་ན་སྲོག་གཅོད་ནད་དགུར་འདུས། །ཚ་བ་
དུས་ལས་འདས་དང་མ་འདས་གཉིས། །དཔེར་ན་མེ་ལོང་ཐབ་ཏུ་
བཅུག་པ་འདྲ། །མ་ཞུ་ཆུས་སླེབས་ཞུས་ནས་དེས་མི་བཟློག ། གྲང་
བ་གཏིང་ན་མཁར་དང་མ་འཁར་གཉིས། །དཔེར་ན་ལྡུམ་བུ་དང་ནི་
སྡོང་རྒན་འདྲ། །དང་བོ་ཚོས་སླ་གཉིས་པ་ཚོས་མི་འགྱུར། །རླུང་ནད་
སྲོག་རྟེན་ཆད་དང་མ་ཆད་གཉིས། །དཔེར་ན་རྐོན་པ་ནང་གི་བྱ་དང་
འདྲ། །མ་ཤོར་ཟིན་ལ་ཤོར་ན་ཟིན་ཐབས་མེད། །ཟུངས་ཟད་ནད་ལ་
དེ་སྲོག་གནས་པ་སྟེ། །དཔེར་ན་རྨང་གིས་མ་ཐུབ་རྩིག་པ་འདྲ། །
ཞེས་སོགས་གསུངས་པ་ལྟར་རོ། བརྒྱད་པ་ལྡོག་རྒྱུ་བཅུ་གཉིས་ནི།རླུང་
མཁྲིས་བད་ཀན་ཞི་དང་མ་ཞི་བ། །གཉིས་གཉིས་བཞི་རུ་ལྡོག་པའི་
བཅུ་གཉིས་སོ། ཞེས་གསུངས། དེ་ཡང་ནད་བཅོས་ཀྱི་རྒྱུད་རིམ་ནང་
གཉེན་པོ་མི་འཚམ་ན་ནད་ཕན་ཚུན་ལྡོག་པར་བྱེད་ཅིང་། རླུང་ནད་
བཅོས་པས་དེ་ཞི་ཡང་ནད་དེ་མཁྲིས་ནད་དུ་ལྡོག་པའམ་ཡང་ན་བད་
ཀན་དུ་ལྡོག་པ་གཉིས་དང་། རླུང་ནད་བཅོས་པས་རླུང་ནད་མ་ཞི་བར་
མཁྲིས་ནད་དུ་ལྡོག་པའམ་བད་ཀན་དུ་ལྡོག་པ་གཉིས་ཏེ་བཞིའོ། དེ་
བཞིན་དུ་མཁྲིས་ནད་བཅོས་པས་ཞི་རུང་ད་དུང་རླུང་དང་བད་ཀན་
དུ་ལྡོག་པ་གཉིས་དང་། མཁྲིས་ནད་བཅོས་པས་མ་ཞི་བར་ད་དུང་དེ་
གཉིས་སུ་ལྡོག་པ་གཉིས་ཏེ་བཞི། བད་ཀན་གྱི་ནད་བཅོས་པས་ཞི་ཡང་
255

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
ད་དུང་རླུང་མཁྲིས་གཉིས་སུ་ལྡོག་པ་དང་། བད་ཀན་བཅོས་ཀྱང་མ་ཞི་
བར་ད་དུང་རླུང་མཁྲིས་གཉིས་སུ་ལྡོག་པ་སྟེ། རླུང་མཁྲིས་བད་ཀན་
གསུམ་གྱི་ལྡོག་པ་བཞི་བཞི་སྡོམས་པས་ལྡོག་རྒྱུའི་ལོ་མ་བཅུ་གཉིས་
སོ། །ཞེས་པའོ། །དགུ་བ་མདོ་དོན་གྱི་ཡལ་ག་ལས་གྱེས་པའི་ཚ་གྲང་
གི་ནད་ཀྱི་ལོ་མ་གཉིས་ནི། རླུང་དང་བད་ཀན་གྲང་བ་ཆུ་ཡིན་ཏེ། །
ཁྲག་དང་མཁྲིས་པ་ཚ་བ་མེ་རུ་འདོད། །སྲིན་དང་ཆུ་སེར་ཚ་གྲང་ཐུན་
མོང་གནས།།ཞེས་གསུངས། ཇི་སྐད་བཤད་པའི་ནད་དེ་དག་ཐམས་
ཅད་ཀྱི་མདོ་དོན་ཧྲིལ་གྱིས་དྲིལ་ན་ཚ་གྲང་གི་ནད་གཉིས་པོ་ཅི་རིགས་
སུ་འདུས་པ་ཡིན་ནོ། །ཇི་ལྟར་ཞེ་ན།རླུང་དང་བད་ཀན་ལས་གྱུར་པའི་
ནད་ཀྱི་རིགས་སུ་གྱུར་རྣམས་ནི། རང་གི་ངོ་བོའམ་རང་བཞིན་གྲང་
ཞིང་བསིལ་བས་གྲང་བ་སྟེ། དཔེར་ན་ཆུ་ལྟ་བུའོ། ཁྲག་དང་མཁྲིས་པ་
ལས་གྱུར་པའི་ནད་ཀྱི་རིགས་རྣམས་རང་བཞིན་དྲོ་བས་ཚ་བ་སྟེ།
དཔེར་ན་མེ་ལྟ་བུའོ། དེ་དག་ལས་གཞན་སྲིན་ནད་དང་ཆུ་སེར་གྱི་ནད་
རིགས་སོགས་ནི། གཅིག་ཏུ་ཚ་གྲང་གི་ནད་གང་ཡང་མིན་ཡང་རྐྱེན་ཚ་
གྲང་གང་དང་བསྡོངས་པ་དེའི་རྗེས་སུ་འབྲངས་པས་ཚ་གྲང་ཐུན་མོང་
དུ་གནས་པ་ཡིན་ནོ།ཞེས་པའོ། །དེ་ནས་ལེའུ་གསུམ་པའི་དོན་བསྡུ་བ་
ནི། དེ་ལྟར་རྣམ་གྲངས་བརྒྱད་ཅུ་རྩ་བརྒྱད་ཀྱིས། །ནད་གཞིའི་རྣམ་པ་
མ་ལུས་ཤེས་པར་འགྱུར།ཞེས་གསུངས།དེ་ལྟར་ཇི་སྐད་བཤད་པའི་ནད་
ཀྱི་ངོ་བོར་མ་གྱུར་པའི་རླུང་མཁྲིས་བད་ཀན་གྱི་ལོ་མ་བཅོ་ལྔ་དང་།ལུས་
ཟུངས་ཀྱི་ལོ་མ་བདུན།དྲི་མའི་ལོ་མ་གསུམ་དང་བཅས་ལོ་མ་ཉི་ཤུ་རྩ་ལྔ་
དང་། རྣམ་པར་གྱུར་པའི་ནད་ཀྱི་རྒྱུ་གསུམ། རྐྱེན་བཞི། འཇུག་སྒོ་དྲུག
གནས་གསུམ།རྒྱུ་ལམ་བཅོ་ལྔ།ལྡང་དུས་དགུ ནད་ཀྱི་འབྲས་བུ་དགུ
ལྡོག་རྒྱུ་བཅུ་གཉིས། མདོ་དོན་གཉིས་དང་བཅས་ནད་ཀྱི་ལོ་མ་ལྔ་བཅུ་
256

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
རྩ་གསུམ་སྟེ།ནད་ཀྱི་ངོ་བོར་རྣམ་པར་མ་གྱུར་པ་དང་གྱུར་པ་གཉིས་ཀ་
སྡོམས་པས་ལོ་མའི་རྣམ་གྲངས་བརྒྱད་ཅུ་རྩ་བརྒྱད་པོ་མཐའ་དག་ཤེས་
པར་གྱུར་པ་ན། ནད་གཞིའི་རྣམ་པ་མ་ལུས་པར་ཡོངས་སུ་ཤེས་པར་
འགྱུར་རོ་ཞེས་པའོ། བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་
ཀྱི་རྣམ་བཤད་གསོ་བ་རིག་པའི་སྣང་བ་ལས།གནས་ལུགས་ནད་གཞིའི་
ལེའུ་སྟེ་གསུམ་པའོ། །བཞི་བ་ནི། སྔར་བཤད་པའི་ནད་དེ་དག་མ་
འཁྲུལ་བར་ངོས་འཛིན་པར་བྱེད་པའི་རྟགས་གང་ཞེ་ན། དེ་ནས་དྲང་
སྲོང་རིག་པའི་ཡེ་ཤེས་ཀྱིས་འདི་སྐད་ཅེས་གསུངས་སོ། །ཀྱེ་དྲང་སྲོང་
ཆེན་པོ་ཉོན་ཅིག །ནད་ལ་བལྟ་རེག་དྲི་བས་ཡོངས་ཤེས་བྱ། །མིག་
གིས་བལྟ་བ་ལྕེ་དང་ཆུ་ལ་བརྟག ། བརྟག་པ་འདི་ནི་མཐོང་བ་ཡུལ་
རིག་ཡིན། །སོར་མོས་རེག་པ་བརྡ་སྦྱོར་འཕྲིན་པ་རྩ། །བརྟག་པ་འདི་
ནི་དཔྱོད་པ་དོན་རིག་ཡིན།།ངག་གིས་དྲི་བ་སློང་རྐྱེན་ན་ལུག་་་་
ཟས། །བརྟག་པ་འདི་ནི་ཐོས་པ་སྒྲ་རིག་ཡིན། །ཞེས་གསུངས།དེ་ཡང་
ངོས་འཛིན་རྟགས་ཀྱི་རྩ་བ་ལྟ་བུ་ལས་གྱེས་པའི་བལྟ་རེག་དྲི་བའི་སྡོང་
བུ་གསུམ་གྱིས་ནད་ལ་བརྟག་པར་བྱའོ། །དེ་གསུམ་གང་ཞེ་ན། མིག་
གིས་བལྟས་པའི་སྒོ་ནས་བརྟག་པ་དང་། སོར་མོས་རྩ་ལ་རེག་པའི་སྒོ་
ནས་བརྟག་པ་དང་།ནད་པ་ལ་ཇི་ལྟར་ན་ཚུལ་དྲི་བའི་སྒོ་ནས་བརྟག་པ་
སྟེ། ཚུལ་དེ་གསུམ་གྱིས་ནི་ནད་དེ་ཡོངས་སུ་ཤེས་པར་འགྱུར་རོ། །དེ་
ཡང་མིག་གིས་བལྟ་བ་ནི། ནད་པའི་ལྕེ་དང་དྲི་ཆུ་སོགས་ལ་བལྟས་ཏེ་
བརྟག་པ་སྟེ། བརྟག་པ་འདི་ནི་མངོན་སུམ་དུ་མཐོང་བ་ཡུལ་གྱི་རིག་པ་
ཞེས་བྱ་བ་ཡིན་ནོ། །སྨན་པའི་སོར་མོས་ནད་པའི་རྩ་ལ་རེག་པ་ན།
ནད་གང་ཡིན་གྱི་བརྡ་སྦྱོར་འཕྲིན་པ་ལྟ་བུ་ནི་རྩ་ཡིན་པས།རྩ་ལ་བརྟག་
པ་འདི་ནི་དཔྱོད་པ་དོན་གྱི་རིག་པ་ཞེས་བྱ་བ་ཡིན་ནོ། །སྨན་པའི་
257

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
ངག་གིས་དྲི་བ་ནི། ནད་དེ་ཉིད་སློང་རྐྱེན་གང་ཡིན་དང་། ན་ལུགས་ཅི་
ཡིན་དང་། ཟས་གང་ཟོས་པས་ནད་ལ་གནོད་པའམ་ཕན་པ་སོགས་དྲི་
བ་སྟེ། བརྟག་པ་འདི་ནི་སྨན་པས་དྲི་བའི་ལན་ནད་པས་གསལ་བར་
བཤད་པ་ཐོས་པ་ལ་བརྟེན་ནས་ནད་ངོས་འཛིན་པ་ཡིན་པས། ཐོས་པ་
སྒྲ་རིག་ཅེས་བྱ་བ་ཡིན་ནོ། །ཞེས་པའོ། དེ་ལྟར་བལྟ་རེག་དྲི་བའི་སྡོང་
བུ་གསུམ་ལས་རིམ་པ་བཞིན་ཡལ་ག་ལྟ་བུ་གཉིས་དང་། གསུམ་དང་།
གསུམ་ཡོད་པ་ལས། དང་བོ་ལྕེའི་ཡལ་ག་ལས་གྱེས་པའི་ལོ་མ་གསུམ་ནི།
རླུང་གི་ལྕེ་ནི་དམར་ཞིང་སྐམ་ལ་རྩུབ། །མཁྲིས་ལྕེ་བད་ཀན་སྐྱ་སེར་
མཐུག་པོས་གཡོགས། བད་ཀན་སྐྱ་གླེག་མདངས་མེད་འཇམ་ལ་རློན།
ཞེས་གསུངས། རླུང་ནད་ཅན་གྱི་ལྕེ་ནི་ཁ་དོག་དམར་ལ་རེག་བྱ་རྩུབ་
ཉམས་ཅན་དང་།ངོ་བོ་བླག་པ་སྟེ་མཐུག་ཅིང་།དམར་མདངས་སོགས་
མེད་པ་ནུས་མེད་འཇམ་ལ་རློན་པ་ཞིག་ཏུ་སྣང་ངོ༌། །དེ་ཡང་བཤད་
རྒྱུད་ལས།བརྟག་ཡུལ་དབང་བོ་ཡུལ་ལྔ་དྲི་མ་ལྔ། །དབང་བོ་མིག་དང་
རྣ་བ་སྣ་ལྕེ་ལུས། །ཡུལ་ནི་གཟུགས་སྒྲ་དྲི་རོ་རེག་བྱ་ལྔ། །དྲི་མ་ལུད་པ་
འཁྲུ་སྐྱུགས་ཆུ་ཁྲག་བརྟག།ཅེས་དང་།བརྟག་ཚུལ་བལྟ་དང་རེག་པ་དྲི་
བས་བརྟག།བལྟ་བ་མིག་ཡུལ་བོངས་དབྱིབས་ཁ་དོག་བརྟག།ཁྱད་པར་
ལྕེ་དང་ཆུ་ལ་བརྟག་པར་བྱ། ཞེས་གསུངས་པ་ལྟར། དབང་བོ་མིག་ལ་
བརྟག་པ་ནི། ནད་པའི་མིག་སྤྲིན་དམར་ལ་མིག་དཔངས་མཐོ་བ་ནི།
རླུང་ནད་ཡོད་པའི་རྟགས་དང་། མིག་སེར་ལ་ཤ་སྤྲིན་དམར་བ་དེ་ནི།
མཁྲིས་ནད་ཡོད་པའི་རྟགས་དང་། མིག་དཀར་ལ་གཡུང་བ་ནི་བད་
ཀན་གྱི་ནད་ཡོད་པའི་རྟགས་དང་། མིག་ཧ་རེར་བལྟས་ནས་སྡོད་པ་དེ་
ནི།ཀླད་པ་ལ་སྐྱོན་ཡོད་པའམ།ཡང་ན་རླུང་ནད་དྲག་པོས་ཐེབས་པའི་
རྟགས་དང་།མིག་ལྕིབས་ཀྱི་ནང་ངོས་དཀར་བོར་གྱུར་པ་དེ་ནི།ཟུངས་
258 ---

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཁྲག་ཉམས་པའི་རྟགས་དང་། མིག་སྤྲིན་དམར་རྐྱང་དུ་གྱུར་པ་དེ་ནི་
ངན་ཁྲག་རྒྱས་པའི་རྟགས་དང་། མིག་གི་རྒྱལ་མོ་ཆེན་པོར་གྱུར་པ་ནི།
ཀླད་པར་སྐྱོན་ཡོད་པའི་རྟགས་དང་། སྲིན་གྱུར་མིག་མདོག་ནག་ཅིང་
ལྗན་ལྗིན་འཛག ཅེས་པ་ལྟར་མིག་ནག་ཆ་ཧ་ཅང་ནག་ལ་མིག་སྐྱག་
མང་བ་དེ་ནི། སྙིང་སྲིན་གྱི་ནད་ཡོད་པའི་རྟགས་དང་། གློ་རྒྱས་མིག་
དམར་ལྕེ་མཆུ་ཁུར་ཚོས་སྨུག ཅེས་པ་ལྟར་མིག་དམར་ཞིང་ལྕེ་དང་
མཆུ་དང་ཁུར་ཚོས་སོགས་སྨུག་པོར་གྱུར་པ་དེ་ནི་གློ་རྒྱས་ཀྱི་ནད་ཡོད་
པའི་རྟགས་དང་། ཤ་སེར་མཁལ་སྐེད་མི་བདེ་སྒྱིད་པ་ཁུམས། ཞེས་པ་
ལྟར་མཁལ་སྐེད་མི་བདེ་ཞིང་སྒྱིད་པ་ཁུམས་ལ་ཤ་མདོག་སེར་བོར་
གྱུར་པ་ནི་མཆིན་པའི་ནད་རྒྱས་པའི་རྟགས་དང་། དུག་ཐབས་མིག་
དམར་གདོང་སྔོ་རྩིབ་སྟེང་ཟུག ཅེས་པ་ལྟར་མིག་དམར་ལ་གདོང་
སྔོན་པོར་གྱུར་པ་ནི།མཆིན་ནད་དུག་ཐབས་ཡོད་པའི་རྟགས་དང་།ལྕེ་
ཁྲ་དབུགས་རྒོད་མཆུ་དང་གདོང་བ་སྨུག་པོར་གྱུར་པ་ནི་མཚེར་བའི་
ནད་ཡོད་པའི་རྟགས་དང༌། མིག་ལྕིབས་སྐྲང་ཡོང་བ་དེ་ནི་མཁལ་་
མའམ་སྐྱ་རྦབ་ཀྱི་ནད་ཡོད་པའི་རྟགས་དང་། བྱིས་པའི་མིག་སྤྲིན་་
དམར་པོར་གྱུར་ཏེ་ཆམ་པ་ལྟ་བུའི་ཉམས་ཡོད་པ་དེ་ནི་སིབ་བེའི་ནད་
ཀྱི་རྟགས་སུ་གསུངས་སོ། །རྣ་བར་བརྟག་པ་ལ། བྱིས་པ་རྣམས་ཀྱི་རྣ་
གཤོག་གཡས་གཡོན་གྱི་རྒྱབ་ངོས་ན་རྩ་རིས་མངོན་ཆེ་བ་གསུམ་རེ་
ཡོད་པ་ལས།རྣ་གཤོག་གཡས་ངོས་ཀྱི་རྩ་རིས་གོང་མ་ནི་གློ་རྩ།དབུས་མ་
ནི་ཕོ་མཚེར་གྱི་རྩ། འོག་མ་ནི་མཁལ་མ་གཡས་དང་ལྒང་བའི་རྩ། རྣ་
གཤོག་གཡོན་ངོས་ཀྱི་རྩ་རིས་གོང་མ་ནི་སྙིང་གི་རྩ། དབུས་མ་ནི་མཆིན་
པའི་རྩ།འོག་མ་ནི་མཁལ་མ་གཡོན་དང་སྣོད་ཀྱི་རྩ་ཡིན་ལ།བུ་མོ་ལ་གློ་
སྙིང་གི་རྩ་གོ་ལྡོག་དགོས་པར་ཡང་བཤད། རྣ་རྩ་དེ་དག་ལ་བརྟག་ཚུལ་
259

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
ནི། རྣ་གཤོག་གི་མདུན་ངོས་ནས་ཉི་འོད་སོགས་ཕོག་པར་བཅུག་སྟེ།
རྒྱབ་ངོས་བརྟག་པས་རྩའི་མདོག་དམར་ལ་དྭངས་པ་དང་ཤིང་ལོ་རྒྱས་
པ་འདྲ་བར་རྩ་བ་མ་ཐོན་པ། རྩེ་མོ་ལ་མ་བརྒལ་བ་ནི། ནད་མེད་ཀྱི་
རྟགས་སམ། གལ་ཏེ་ནད་ཅན་ཡིན་རུང་ཉེས་པ་ཆེན་པོ་མེད་པའི་
རྟགས་སོ། །གལ་ཏེ་རྣ་བ་གཡས་ངོས་ཀྱི་རྩ་གོང་མ་དེ་སྦོམ་ཞིང་མདོག་
ནག་པོར་གྱུར་ན་གློ་བར་ཚད་པ་སོགས་ཀྱི་ནད་ཡོད་པའི་རྟགས་དང་།
སྐྱ་ལ་སེར་མདངས་ཆགས་ན་གློ་བར་གྲང་བའི་ནད་ཡོད་པའི་རྟགས་
དང་།རྩ་དབུས་མ་དེ་སྦོམ་ཞིང་ནག་ན་ཕོ་མཚེར་དག་ལ་ཚ་ནད་སོགས་
ཡོད་པའི་རྟགས་དང་།སྐྱ་ལ་སེར་ན་གྲང་ནད་ཡོད་པའི་རྟགས་དང་།རྩ་
འོག་མ་དེ་སྦོམ་ཞིང་ནག་ན་མཁལ་མ་གཡས་དང་ལྒང་བར་ཚ་བ་ཡོད་
པའི་རྟགས་དང་། སྐྱ་ཞིང་སེར་ན་གྲང་བའི་ནད་ཡོད་པའི་རྟགས་ཡིན་
ནོ། །རྣ་བ་གཡོན་ངོས་ཀྱི་རྩ་གོང་མས་སྙིང་དང་། བར་མས་མཆིན་པ་
དང་། འོག་མས་མཁལ་མ་གཡོན་སོགས་ཀྱི་ཚ་གྲང་གི་ནད་བརྟག་ཚུལ་
ཡང་སྔར་ལྟར། རྩ་གསུམ་ནག་ཅིང་སྦོམ་ན་ཚ་བའི་ནད་དང་། སྐྱ་ཞིང་
སེར་ན་གྲང་བའི་ནད་དུ་ཤེས་པར་བྱའོ།ནད་པའི་སྣ་ལ་བརྟག་པ། སྣའི་
གཤོག་པ་གཉིས་ཅུང་ཟད་ནང་དུ་རྡིབ་པར་གྱུར་པ་ནི། གློ་གཅོང་གི་
ནད་ཡོད་པའི་རྟགས་དང་། སྣ་བུག་ཚ་ཞིང་སྣ་ཆུ་མང་དུ་འབྱུང་བ་ནི།
ཆམ་རིམས་ཀྱི་རྟགས་དང་། སྣ་འགགས་ཤིང་སྣ་སྒོ་སྐམ་པ་ནི་གློ་བར་
ཚད་པ་ཡོད་པའི་རྟགས། སྣ་རྩེ་དམར་ལ་སྣ་ཆུ་མང་བ་དེ་ནི་གློ་བར་ཆུ་
སེར་ཞུགས་པའི་རྟགས། སྣ་རྩེར་དྲེག་པ་ཆགས་པ་དེ་ནི་ཕོ་བ་ལ་ནད་
ཡོད་པའི་རྟགས་སུ་བཤད་དོ། །ནད་པའི་ལྕེ་ལ་བརྟག་པ་ནི།ལྕེ་མདོག་
ནག་ལ་སྐམ་པ་ནི། རླུང་ཚད་འདྲེས་མར་ལྡན་པའི་རྟགས་དང་། ལྕེ་
མདོག་སེར་ལ་སྐམ་ཞིང་གྱོང་བ་ནི་རླུང་མཁྲིས་ལྡན་པའི་ནད་ཀྱི་་་་
260

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
རྟགས་དང་། ལྕེ་མདོག་སྐྱ་ལ་སྐམ་ཞིང་གྱོང་བ་ནི་བད་རླུང་ལྡན་པའི་
ནད་རྟགས་དང་། ལྕེ་སྐམ་ཞིང་གྱོང་ལ་ཁ་ལ་རོ་ཁ་བ་བྲོ་བ་དེ་ནི་བད་
ཀན་སྨུག་པའི་ནད་རྟགས་དང་།ལྕེ་རྩེ་ནག་པོར་གྱུར་པ་ནི་སྙིང་ལ་ཚ་བ་
ཞུགས་པའི་ནད་རྟགས་དང་། ལྕེ་གཞུང་གས་ནས་སེར་ག་དོད་པ་དེ་ནི་
སྙིང་ལ་ནད་ཡོད་པའི་རྟགས་དང་། ལྕེ་མདོག་སྐྱ་ལ་མཆུ་མདོག་ནག་པ་
དེ་ནི་མཚེར་བར་ནད་ཡོད་པའི་རྟགས་དང་། ལྕེའི་ཟུར་གཉིས་ནག་
པོར་གྱུར་པ་ནི་མཁལ་མ་ལ་ནད་ཡོད་པའི་རྟགས་དང་། ལྕེ་མདོག་སྨུག་
པོ་སེར་ག་ཅན་ནི་ཕོ་བ་དང་མཆིན་པར་སྨུག་པོའི་ནད་ཡོད་པའི་་
རྟགས་སུ་བཤད་ལ། ལྕེའི་མདོག་དམར་ལ་མཇམ་པ་དང་རློན་ཞིང་
མཉེན་པ་ནི་ནད་མེད་པའི་རྟགས་ཡིན་ནོ། །གཉིས་པ་ཆུའི་ཡལ་ག་
ལས་གྱེས་པའི་ལོ་མ་གསུམ་གང་ཞེ་ན། རླུང་གི་ཆུ་ནི་ཆུ་འདྲ་ཝུ་བ་ཆེ། །
མཁྲིས་ཆུ་དམར་སེར་རླངས་ཆེ་དྲི་མ་དུགས། །བད་ཀན་ཆུ་ནི་དཀར་
ལ་དྲི་རླངས་ཆུང་།ཞེས་གསུངས།རླུང་ནད་ཅན་གྱི་ཆུ་ནི་ལུ་མའི་ཆུ་དང་
འདྲ་བར་ཁ་དོག་སྔོ་ལ། ངོ་བོ་སླ་བ་སྟེ་དྭངས་ཤིང་དཀྲུག་པའི་ཚེ་ན་ཝུ་
བ་ཆེ་བ་འབྱུང་བ་ཞིག་དང་། མཁྲིས་ནད་ཅན་གྱི་ཆུ་ནི་ཁ་དོག་དམར་
སེར་རམ་སེར་ཤས་ཆེ་ལ།ཚ་དེའི་ཚེ་ན་རླངས་པ་ཆེ་ཞིང་དྲི་མ་དུགས་པ་
ཞིག་དང་།བད་ཀན་ནད་གཞི་ཅན་གྱི་ཆུ་ནི་ཁ་དོག་དཀར་ལ་དྲི་རླངས་
ཆུང་བ་ཞིག་གོ་ཞེས་པའོ། །ཆུ་མདོ་ལས། ཚ་བའི་ཆུ་ནི་ཁ་དོག་དམར་
རམ་སེར། །སྐ་ལ་དྲི་དུགས་རླངས་པ་ཆེ་ཡུན་རིང༌། །ཝུ་བ་ཕྲ་སེར་
སངས་རྐྱེན་སྤྲིས་མ་མཐུག། ཀུ་ཡ་ཆུ་ཡི་དཀྱིལ་དུ་ལིང་གིས་འདྲིལ། །
དྲོད་རླངས་མ་ཡལ་བ་ལ་ཚ་ལོག་བྱེད། །ལོག་རྗེས་སྨུག་ལ་གར་བ་ཚ་
ཆུ་ཡིན། །གྲང་ཆུ་ཁ་དོག་དཀར་རམ་སྔོ་ལ་སླ། །རླངས་དང་དྲི་མ་
ཆུང་ལ་ཝུ་བ་ཆེ། །སྤྲིས་དང་ཀུ་ཡ་སྲབ་ཅིང་གྲང་རྗེས་ལྡོག། ལོག་རྗེས་
261

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
སྔོ་ལ་སླ་བ་གྲང་ཆུ་ཡིན། །ཞེས་གསུངས་པ་ལྟར་རོ། །རླུང་མཁྲིས་
བད་ཀན་གྱི་ཡལ་ག་གསུམ་ལས་གྱེས་པའི་ལོ་མའི་རྣམ་གྲངས་གང་ཞེ་
ན།རླུང་གི་རྩ་ནི་རྐྱལ་སྟོང་སྐབས་སུ་སྡོད། །མཁྲིས་པའི་རྩ་ནི་མགྱོགས་
རྒྱས་གྲིམས་པར་འཕར། །བད་ཀན་རྩ་ནི་བྱིང་རྒུད་དལ་པའོ། །ཞེས་
གསུངས། རླུང་རྩའི་ཡལ་ག་ལས་གྱེས་པ་ནི། རྩའི་ཁོང་སྟོང་བ་རྒྱུ་མ་
དབུགས་ཀྱིས་བགང་བ་ལྟ་བུ་ཤའི་སྟེང་དུ་རྐྱལ་ཞིང་བར་སྐབས་སུ་མི་
འཕར་བར་སྡོད་པའི་ལོ་མ་གཅིག་དང་། མཁྲིས་རྩའི་ཡལ་ག་ལས་གྱེས་
པ་ནི། མགྱོགས་པར་འཕར་ཞིང་ཤེད་ཀྱིས་མནན་ཀྱང་མི་སྡོད་པར་
གཏིང་ནས་གྲིམས་པར་འཕར་བའི་ལོ་མ་གཅིག་དང་། བད་ཀན་གྱི་
རྩའི་ཡལ་ག་ལས་གྱེས་པ་ནི། རྩ་གཏིང་དུ་བྱིང་བས་མི་གསལ་ཞིང་
སྐབས་འགར་ཤེད་ཆུང་ལ་དལ་བར་འཕར་བའི་ལོ་མ་གཅིག་སྟེ། རྩའི་
ཡལ་ག་གསུམ་ལ་ལོ་མ་ཡང་གསུམ་ཙམ་མོ། །རྩ་མདོ་ལས།བལྟ་གནས་
མཁྲིག་མའི་གཉེར་མ་དང་བོ་ནས། །མཚོན་གང་མར་བཅལ་རུས་པ་
འབུར་བོའི་ལྡེབས། །ཚོན་ཀན་ཆག་གསུམ་མ་འདྲུས་སྙོམས་པར་་
བཞག།ཅེས་དང་།ཕོ་རྩ་གཡོན་དང་མོ་རྩ་གཡས་སུ་བརྟག།དང་པོ་ནད་
པའི་ལག་གཡོན་སྨན་པའི་གཡས། །ཚོན་གྱི་འོག་ཏུ་སྙིང་དང་རྒྱུ་མའི་
རྩ། །ཀན་གྱི་འོག་ཏུ་མཚེར་བ་ཕོ་བའི་རྩ།།ཆག་གི་འོག་ཏུ་མཁལ་
གཡོན་བསམ་སེའུ་བརྟག།ནད་པའི་ལག་གཡས་སྨན་པའི་གཡོན་པས་
བལྟ། །ཚོན་འོག་གློ་ལོང་ཀན་འོག་མཆིན་མཁྲིས་རྩ། །ཆག་འོག་་་
མཁལ་མ་གཡས་དང་ལྒང་བ་བརྟག། མོ་ལ་ཚོན་རྩ་གཉིས་པོ་གཡས་
གཡོན་ལྡོག།ཅེས་པའོ།གསུམ་པ་ན་ལུགས་སོགས་ངག་གིས་དྲི་བའི་སྒོ་
ནས་བརྟག་ཚུལ་གྱི་སྡོང་པོ་ལས་གྱེས་པའི་རླུང་མཁྲིས་བད་ཀན་གྱི་
ནད་དྲི་བའི་ཡལ་ག་གསུམ་ཡོད་པ་ལས།དང་པོ་རླུང་ནད་དྲི་བའི་ཡལ་
262

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ག་ལས་གྱེས་པའི་ལོ་མའི་རྣམ་གྲངས་དུ་ཡོད་ཅེ་ན། དྲི་བ་ཡང་ལ་རྩུབ་
པའི་ཟས་སྤྱོད་ཀྱི། །རྐྱེན་གྱིས་གཡལ་འདར་བྱ་རྨྱང་གྲང་ཤུམ་བྱེད། །
དཔྱི་དང་རྐེད་པ་རུས་ཚིགས་མ་ལུས་ན། །གཟེར་བ་ངེས་མེད་འཕོ་
ཞིང་སྟོང་སྐྱུགས་བྱེད། །དབང་བོ་མི་གསལ་ཤེས་པ་འཚུབ་པ་དང་། །
བཀྲེས་དུས་ན་ཞིང་སྣུམ་བཅུད་ཕན་པར་ངེས། ཞེས་གསུངས། དེ་ཡང་
ནད་དེ་སློང་རྐྱེན་དྲི་བ།ན་ལུགས་དྲི་བ།ནད་པ་དེ་ལ་ཟས་སྐོམ་གང་ཕན་
དྲི་བ་གསུམ་ལས།དང་པོ་སློང་རྐྱེན་དྲི་བ་ན།ཡང་བ་དང་རྩུབ་པའི་ཟས་
སྤྱོད་ཅི་རིགས་ཀྱི་དབང་གིས་ནད་འདི་བྱུང་ཟེར་བ་སོགས་རྒྱུ་རྐྱེན་དྲི་
བའི་ལོ་མ་གཅིག་དང་། ན་ལུགས་དྲི་བ་ན། གཡལ་མང་ཞིང་འདར་བ་
དང་།ལུས་སྟོད་བརྒྱངས་བ་སོགས་བྱ་རྨྱང་བྱེད་པ་དང་།གྲང་ཤུམ་བྱེད་
པ་དང་།དཔྱི་སྐེད་སོགས་ལུས་ཚིགས་ཐམས་ཅད་ན་བ་དང་།གཟེར་བ་
གནས་གཅིག་ཏུ་མ་ངེས་པར་ལུས་ཀྱི་ཆ་ཤས་གཞན་དང་གཞན་དུ་
འཕོ་བ་དང་།སྟོང་སྐྱུགས་བྱེད་པ་དང་།མིག་སོགས་དབང་བོ་མི་གསལ་
བ་དང་།ཡིད་ཀྱི་སེམས་འཚུབ་པ་དང༌།བཀྲེས་པའི་དུས་སུ་ན་ཟེར་བའི་
ན་ཚུལ་གྱི་ལོ་མ་དགུ་དང་།སྣུམ་དང་བཅུད་ཅན་གྱི་ཟས་སྐོམ་གྱི་རིགས་
ནད་པ་ལ་ཕན་ཟེར་བའི་གོམས་པའི་ལོ་མ་གཅིག་སྟེ།རླུང་ནད་དྲི་བའི་
བརྟག་ཚུལ་གྱི་ལོ་མ་བཅུ་གཅིག་ཡོད་དོ། །མཁྲིས་ནད་དྲི་བའི་ཡལ་ག་
ལས་གྱེས་པའི་ལོ་མ་དུ་ཡོད་ཅེ་ན། རྣོ་ཞིང་ཚ་བའི་ཟས་དང་སྤྱོད་ལམ་
གྱིས། ཁ་ཁ་མགོ་ན་ཤ་དྲོད་ཚ་བ་དང་། །སྟོད་གཟེར་ཞུ་རྗེས་ན་ཞིང་
བསིལ་བ་ཕན། ཞེས་གསུངས།དང་པོར་སློང་རྐྱེན་དྲི་བ་ན། རྣོ་ཞིང་ཚ་
བའི་ཟས་སྐོམ་ཅི་རིགས་ཀྱི་རྐྱེན་གྱིས་ནད་འདི་བྱུང་ཟེར་བ་དང་། ན་
ཚུལ་དྲི་བ་ན༑ ཁ་ལ་རོ་ཁ་བ་བྲོ་བ་དང་། མགོ་བོ་ན་བ་དང་། ལུས་ཀྱི་ཤ་
དྲོད་ཚ་བ་སྔར་ལས་ཆེ་བ་དང་།ལུས་སྟོད་གཟེར་བ་དང་།ཟས་ཞུ་བའི་
263

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
དུས་སུ་ན་ཟེར་བ་དང་།ཟས་སྐོམ་གང་ཕན་དྲི་བ་ན།བསིལ་བའི་རིགས་
ཀྱི་ཟས་སྐོམ་ཕན་ཟེར་བའི་ལོ་མ་སྟེ། མཁྲིས་ནད་དྲི་བའི་ལོ་མ་བདུན་
ནོ། །བད་ཀན་གྱི་ནད་དྲི་བའི་ཡལ་ག་ལས་གྱེས་པའི་ལོ་མ་དུ་ཡོད་ཅེ་
ན། ལྕི་ལ་སྣུམ་པའི་ཟས་དང་སྤྱོད་ལམ་གྱིས། །དང་ག་མི་བདེ་ཁ་ཟས་
འཇུ་དཀའ། །སྐྱུག་ཅིང་ཁ་མངལ་ཕོ་བ་འཚིང་སྟེ་སྒྲེག།ལུས་སེམས་ལྕི་
ལ་ཕྱི་ནང་གཉིས་ཀ་གྲང་། །ཟོས་རྗེས་མི་བདེ་ཟས་སྤྱོད་དྲོ་ན་འཕྲོད།
ཅེས་གསུངས། སློང་རྐྱེན་དྲི་བ་ན། ལྕི་ལ་སྣུམ་པའི་ཟས་སྐོམ་དང་སྤྱོད་
ལམ་ཅི་རིགས་ཀྱི་རྐྱེན་གྱིས་ནད་འདི་བྱུང་ཟེར་བའི་ལོ་མ་གཅིག་དང་།
ན་ལུགས་དྲི་བ་ན།དང་ག་མི་བདེ་ཟེར་བ་དང་།ཁ་ཟས་མི་འཇུ་ཟེར་བ་
དང་། ཟོས་པ་ཕྱིར་སྐྱུག་པ་དང་། ཁ་མངལ་བ་སྟེ་ཁ་ཟས་ཀྱི་བྲོ་བ་སྔར་
ལྟར་མི་གསལ་བ་དང་།ཕོ་བ་ཡར་འཚིང་བ་དང་།སྒྲེག་པ་མང་བ་དང་།
ལུས་སེམས་གཉིས་ཀ་ལྕི་བ་ལྟར་སྣང་བ་དང་།ལུས་པོ་ཕྱི་ནང་གཉིས་ཀ་
གྲང་བ་ལྟར་སྣང་བ་དང་།ཟས་ཟོས་མ་ཐག་ཏུ་དང་ག་མི་བདེ་ཟེར་བའི་
ན་ལུགས་དགུ་དང་། ཟས་དང་སྤྱོད་ལམ་དྲོ་ན་འཕྲོད་ཟེར་བའི་ལོ་མ་
གཅིག་སྟེ། བད་ཀན་གྱི་ནད་དྲི་བའི་སྒོ་ནས་བརྟག་ཚུལ་གྱི་ལོ་མ་བཅུ་
གཅིག་གོ།དེ་ཡང་བཤད་པའི་རྒྱུད་ལས།དྲི་བས་བརྟག་པ་རྣ་བའི་ཡུལ་
ཀུན་ཏེ། །གང་གིས་གང་ལྟར་གང་ན་གང་དུ་ན། །ཁྱད་པར་རྒྱུ་་་་
གནས་མཚན་ཉིད་དྲིས་ལ་བརྟག། རྒྱུ་ལ་ཉེས་པ་གནས་ལ་འཇུག་པའི་
སྒོ། མཚན་ཉིད་ནད་རིགས་བྱེ་བྲག་ཕྱེད་པར་འགྱུར། །དེ་ཕྱིར་བརྟག་
པ་ཀུན་ལས་དྲི་བ་གཅེས། །ཞེས་གསུངས་པ་ལྟར་ནད་དེ་ཉིད་ཐོག་
མར་རྒྱུ་རྐྱེན་གང་ལ་བརྟེན་ནས་བྱུང་བ་དང་།ན་ལུགས་གང་ལྟར་ན་བ་
དང་། དུས་གང་གི་ཚེ་ན་བ་དང༌། ལུས་ཀྱི་ཆ་ཤས་གནས་གང་དུ་ན་བ་
སོགས་དྲིས་ཏེ་བརྟག་པར་བྱ་ཞིང་། ཁྱད་པར་དུ་ནད་དེའི་སློང་རྐྱེན་
264

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དྲིས་པས། ནད་དེ་རླུང་མཁྲིས་བད་ཀན་གྱི་ཉེས་པ་གསུམ་པོ་གང་གི་
ཕྱོགས་སུ་གཏོགས་པར་ཤེས་ཤིང་། ལུས་ཀྱི་སྟོད་སྨད་ཕྱི་ནང་སོགས་
གནས་གང་དུ་ན་བ་དྲིས་པས། ནད་དེ་ཉིད་ནད་ཀྱི་འཇུག་སྒོ་དྲུག་ལས་
གང་དུ་ཞུགས་པར་ཤེས་ལ།ཡང་དེ་ཉིད་ལས།གཞི་ནི་རླུང་དང་མཁྲིས་
པ་བད་ཀན་གསུམ། །མཚན་ཉིད་འཕེལ་ཟད་གསོག་ལྡང་འཁྲུགས་
པའི་རྟགས། །ཚ་གྲང་གཉིས་སུ་དྲིལ་ལ་བརྟག་པར་བྱ། །ཞེས་པ་ལྟར།
ཉེས་པ་གསུམ་པོ་རང་རང་གི་ལྡང་ཚད་ལས་མང་དུ་འཕེལ་བའམ།
ཉུང་ངུར་བྲི་བའམ། ཕན་ཚུན་འཁྲུགས་པ་སོགས་ནད་ཀྱི་མཚན་ཉིད་
དྲིས་པས། ནད་རིགས་ཀྱི་བྱེ་བྲག་མ་འདྲེས་པར་ཕྱེ་ནུས་པ་ཡིན་ནོ། །
དེའི་ཕྱིར་བརྟག་ཐབས་ཀུན་ལས་དྲི་བའི་སྒོ་ནས་བརྟག་པ་འདི་ཉིད་
གཅེས་པར་འཛིན་དགོས་ཏེ། ནད་དེ་ཡི་རྒྱུ་རྐྱེན་ན་ལུགས་སོགས་ལ་
ནད་པ་རང་ཉིད་མི་འཁྲུལ་བའི་ཕྱིར་རོ། །དེ་ནས་ངོས་འཛིན་རྟགས་
ཀྱི་ལེའུའི་མཇུག་བསྡུ་བ་ནི། དེ་ལྟར་བརྟག་ཐབས་སུམ་ཅུ་རྩ་བརྒྱད་
ཀྱིས། །ནད་ཀུན་འཁྲུལ་མེད་ངེས་པར་གཏན་ལ་འབེབས། །ཞེས་
གསུངས་ཏེ་ཇི་སྐད་བཤད་པ་བཞིན་མིག་གིས་བལྟ་བའི་སྒོ་ནས་བརྟག་
ཐབས་དྲུག་དང་།སོར་མོས་རེག་པའི་སྒོ་ནས་བརྟག་ཐབས་གསུམ།ངག་
གིས་དྲི་བའི་སྒོ་ནས་བརྟག་ཐབས་ཉི་ཤུ་རྩ་དགུ་སྟེ། དེ་ལྟར་བརྟག་
ཐབས་ཀྱི་རྣམ་གྲངས་སུམ་ཅུ་རྩ་བརྒྱད་ཀྱིས་ནི། ནད་གཞིའི་རྣམ་པ་
ཀུན་འཁྲུལ་བ་མེད་པར་ངེས་པར་གཏན་ལ་འབེབས་ནུས་པ་ཡིན་
ནོ། །ཞེས་པའོ། །བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་
ཀྱི་རྣམ་བཤད་གསོ་བ་རིག་པའི་སྣང་བ་ལས། ངོས་འཛིན་རྟགས་ཀྱི་
ལེའུ་སྟེ་བཞིའོ། ། དེ་ལྟར་ངོས་འཛིན་རྟགས་ཀྱི་སྒོ་ནས་ནད་ངོས་་་
བཟུང་ན་ཡང་། གསོ་བྱེད་ཐབས་མེད་ན་ནད་གསོ་བར་མི་ནུས་པས།
265

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
དེའི་འོག་ཏུ་གསོ་བར་བྱེད་ཐབས། དེ་ནས་ཡང་དྲང་སྲོང་རིག་པའི་ཡེ་
ཤེས་ཀྱིས་འདི་སྐད་ཅེས་གསུངས་སོ། །ཀྱེ་དྲང་སྲོང་ཆེན་པོ་ཉོན་ཅིག།
ནད་ལ་གསོ་བར་བྱེད་པའི་གཉེན་པོ་ནི། །ཟས་དང་སྤྱོད་ལམ་སྨན་
དཔྱད་བཞི་ཡིན་ཏེ། ཞེས་གསུངས། ཇི་སྐད་བཤད་པའི་ནད་རྟགས་
གསུམ་གྱི་སྒོ་ནས་ངོས་བཟུང་བའི་ནད་དེ་རྣམས་གསོ་བར་བྱེད་པའི་
ཐབས་གང་ཞེ་ན། གསུམ་པ་གསོ་བྱེད་ཐབས་ཀྱི་རྩ་བ་ལས་གྱེས་པའི་
ནད་ཀྱི་གཉེན་པོར་གྱུར་པའི་ཟས་དང་། སྤྱོད་ལམ་དང་། སྨན་དང་།
དཔྱད་ཀྱི་སྡོང་བོ་བཞི་ཡོད་པ་ལས། དང་པོ་ཟས་ཀྱི་སྡོང་པོ་ལས་གྱེས་
པའི་རླུང་གི་ནད་ཀྱི་གཉེན་པོར་གྱུར་པའི་ཟས་དང་སྐོམ་གྱི་ཡལ་ག་
གཉིས། མཁྲིས་ནད་ཀྱི་གཉེན་པོར་གྱུར་པའི་ཟས་དང་སྐོམ་གྱི་ཡལ་ག་
གཉིས། བད་ཀན་ནད་ཀྱི་གཉེན་པོར་གྱུར་པའི་ཟས་དང་སྐོམ་གྱི་ཡལ་
ག་གཉིས་ཏེ་ཡལ་ག་དྲུག་དང་། དང་པོ་རླུང་ཟས་ཀྱི་ཡལ་ག་ལས་གྱེས་
པའི་ལོ་མ་དུ་ཞེ་ན། རྟ་བོང་འཕྱི་བ་ལོ་ཤ་ཤ་ཆེན་དང༌། །འབྲུ་མར་ལོ་
མར་བུ་རམ་སྒོག་སྐྱ་ཙོང་། །འོ་མ་ལྕ་བ་ར་མཉེ་ཟན་ཆང་དང་། །བུར་
ཆང་རུས་ཆང་རླུང་ནད་ཅན་གྱི་ཟས། །ཞེས་གསུངས། རླུང་ནད་ཀྱི་
གཉེན་པོར་གྱུར་པའི་ཟས་ནི།རྟའི་ཤ་དང༌།བོང་བུའི་ཤ་དང་།འཕྱི་བའི་
ཤ་དང་། ལོ་ལོན་པའི་ཤ་སྐམ་དང་། ཤ་ཆེན་དང་། ཡུངས་ཀར་སོགས་
འབྲུ་རིགས་ཀྱི་མར་དང་། ལོ་ལོན་པའི་རྩི་མར་རྙིང་བ་དང་། བུ་རམ་
དང་། སྒོག་སྐྱ་དང་། ཙོང་སྟེ་རླུང་ནད་ཀྱི་གཉེན་པོར་གྱུར་པའི་ཟས་ཀྱི་
ལོ་མ་བཅུའོ། །རླུང་ནད་ཀྱི་གཉེན་པོ་སྐོམ་གྱི་ཡལ་ག་ལས་གྱེས་པའི་ལོ་
མ་ནི། འོ་མ་དྲོན་མོ་དང་། ལྕ་བ་དང་ར་མཉེ་དང་འབྲུ་ལ་སོགས་པའི་
ཟན་ཆང་དང་། བུ་རམ་གྱི་ཆང་དང་། རུས་ཁུས་བསིངས་པའི་ཆང་སྟེ།
རླུང་ནད་སེལ་བའི་སྐོམ་གྱི་ལོ་མ་བཞིའོ། །གཉིས་པ་མཁྲིས་ནད་སེལ་
266

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བའི་ཟས་སྐོམ་གཉིས་ཀྱི་ཡལ་ག་ལས་གྱེས་པའི་ལོ་མ་དུ་ཞེ་ན།བ་རའི་ཞོ་
དར་མར་གསར་རི་དྭགས་ཤ། །ར་ཤ་སྐོམ་ཤ་གསར་བ་ཆག་ཚེ་དང་།
སྐྱབས་དང་ཁུར་ཚོད། ཆབ་ཚ་ཆུ་བསིལ་དང་། །སྐོམ་གྲང་མཁྲིས་པའི་
ནད་ཀྱི་ཟས་སུ་བཤད། །ཅེས་གསུངས། བ་མོ་དང་ར་མའི་ཞོ་དང་། བ་
རའི་དར་བ་དང་། བ་དང་ར་མའི་མར་གསར་བ་དང་།རི་དྭགས་ཀྱི་ཤ་
དང་། ར་ཤ་དང་། སྐོམ་ཤ་སྟེ་རྟོལ་ཤ་གསར་བ་དང་། ནས་འབྲུ་སོགས་
བཙོས་པའི་ཆག་ཚེ་དང་། སྐྱབས་ཁུར་ཏེ་གོ་རའི་སྐྱབས་རེབ་ཟབ་མོའི་
ཚོད་མའམ།ཡང་ན་བཤད་ཚུལ་གཅིག་ལ་ཁུར་མོང་དཀར་བོའི་ཚོད་མ་
དང་། ཁུར་མོང་ནག་པོའི་ཚོད་མ་སྟེ། མཁྲིས་ཟས་ཀྱི་ལོ་མ་དགུའོ། །
མཁྲིས་ནད་ཀྱི་གཉེན་པོ་སྐོམ་གྱི་ལོ་མ་ནི། ཆབ་ཚ་སྟེ་ཚ་སྡོར་མེད་པའི་
ཆབ་ཚ་དང་།ཆུ་བསིལ་མ་དང་།ཆུ་སྐོལ་གྲང་མོ་སྟེ།སྐོམ་གྱི་ལོ་མ་གསུམ་
མོ། །གསུམ་པ་བད་ཀན་ནད་ཀྱི་གཉེན་པོར་གྱུར་པའི་ཟས་སྐོམ་གྱི་
ཡལ་ག་གཉིས་ལས་གྱེས་པའི་ལོ་མ་དུ་ཡོད་ཅེ་ན། ལུག་དང་གཡག་རྒོད་
གཅན་གཟན་ཉ་ཡི་ཤ། ། སྦྲང་རྩི་སྐམ་སའི་འབྲུ་རྙིང་ཟན་དྲོན་་་་་་
དང་། །འབྲི་ཡི་ཞོ་དར་གར་ཆུང་ཆུ་སྐོལ་ནི། །བད་ཀན་ནད་གཞི་
ཅན་གྱིས་བསྟེན་པར་བྱ། །ཞེས་གསུངས།ལུག་ཤ་དང༌།གཡག་རྒོད་ཀྱི་
ཤ་སྟེ།འབྲོང་ཤ་དང་།གཅན་གཟན་གྱི་ཤ་དང་།ཉ་ཤ་དང་སྦྲང་རྩི་དང་།
ཚ་བ་ཆེ་བའི་ཡུལ་གྱི་འབྲུ་རྙིང་གི་ཟན་དྲོན་དང་བཅས་བད་ཀན་ནད་
གཞི་ཅན་ལ་ཕན་པའི་ཟས་ཀྱི་ལོ་མ་དྲུག་གོ། །བད་ཀན་གྱི་ནད་སེལ་
བའི་སྐོམ་གྱི་ཡལ་ག་ལས་གྱེས་པ་ནི། འབྲི་ཡི་ཞོ་དར་དང་། གར་ཆང་
དང་།ཆུ་ཁོལ་ཚན་མོ་སྟེ།བད་ཀན་སེལ་བའི་སྐོམ་གྱི་ལོ་མ་གསུམ་མོ། །
ཟས་སྐོམ་དེ་དག་བད་ཀན་ནད་གཞི་ཅན་གྱིས་བསྟེན་པར་བྱ་ཞེས་
པའོ། །གཉིས་པ།བྱ་བ་སྤྱོད་ལམ་གྱི་སྡོང་བོ་ལས་གྱེས་པའི་རླུང་མཁྲིས་
267

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
བད་ཀན་གྱི་གཉེན་པོར་གྱུར་པའི་སྤྱོད་ལམ་གྱི་ཡལ་ག་གསུམ་ཡོད་པ་
ལས།རླུང་ལ་དྲོ་སར་ཡིད་འོང་གྲོགས་བསྟེན་ཅིང༌། །མཁྲིས་པའི་ནད་
ལ་བསིལ་སར་དལ་བར་བསྡད། །བད་ཀན་ནད་ལ་རྩོལ་བཅག་དྲོ་ས་
བསྟེན། །ཞེས་གསུངས། གཉིས་པ་བྱ་བ་སྤྱོད་ལམ་གྱི་སྡོང་བོ་ལས་གྱེས་
པའི་རླུང་ནད་ཅན་ལ་ཕན་པ་དང༌། མཁྲིས་ནད་ཅན་ལ་ཕན་པ་དང་།
བད་ཀན་ནད་གཞི་ཅན་ལ་ཕན་ཞིང་ནད་དེ་གསུམ་གྱི་གཉེན་པོར་
གྱུར་པའི་སྤྱོད་ལམ་གྱི་ཡལ་ག་གསུམ་ཡོད་པ་ལས། ཡལ་ག་དང་བོ་ལས་
གྱེས་པ་ནི།གནས་དྲོ་སར་སྡོད་པ་དང་།རླུང་ནད་ཅན་དེ་གང་ལ་དགའ་
བའི་གྲོགས་བསྟེན་པའི་ལོ་མ་གཉིས་སོ། །ཡལ་ག་གཉིས་པ་ལས་གྱེས་
པ་ནི། གནས་བསིལ་སར་འདུག་པ་དང་། ལུས་མི་མཁྲུགས་པར་དལ་
བར་སྡོད་པའི་ལོ་མ་གཉིས་སོ། །ཡལ་ག་གསུམ་པ་ལས་གྱེས་པ་ནི།ལུས་
ཀྱིས་བསྐོར་ཕྱོག་བྱེད་པ་སོགས་རྩོལ་བས་འཆག་པར་བྱེད་པ་དང་།
གནས་དྲོ་སར་བསྟེན་པའི་ལོ་མ་གཉིས་ཏེ།བྱ་བ་སྤྱོད་ལམ་གྱི་ལོ་མ་དྲུག་
གོ།གསུམ་པ་སྦྱོར་བ་སྨན་གྱི་སྡོང་བོ་ལས་གྱེས་པའི་ཡལ་ག་དུ་ཡོད་ཅེ་ན།
སྨན་ལ་རོ་དང་ནུས་པ་གཉིས་གཉིས་དྲུག། སྦྱར་ཐབས་ཞི་བྱེད་དྲུག་
དང་སྦྱོང་བྱེད་གསུམ། །ཞེས་གསུངས་པ་ལྟར་ཡལ་ག་བཅོ་ལྔ་ཡོད་པ་
ལས། དང་པོ་རླུང་ནད་སེལ་བའི་སྨན་གྱི་རོ་དང་ནུས་པའི་ཡལ་ག་
གཉིས་ལས་གྱེས་པའི་ལོ་མ་ནི། རླུང་ལ་མངར་སྐྱུར་ལན་ཚྭ་སྣུམ་ལྕི་
འཇམ། །ཞེས་གསུངས། རླུང་ནད་སེལ་བའི་སྨན་གྱི་རོའི་ཡལ་ག་ལས་
གྱེས་པ་ནི་བུ་རམ་ལྟ་བུའི་རོ་མངར་བའི་སྨན་དང་།ཆང་རྒན་ལྟ་བུའི་རོ་
སྐྱུར་བའི་སྨན་དང་།བྱང་ཚ་ལྟ་བུ་ལན་ཚྭའི་རོ་དང་ལྡན་པའི་སྨན་གྱི་རོ་
ཡི་ལོ་མ་གསུམ་མོ། །རླུང་ནད་སེལ་བའི་སྨན་གྱི་ནུས་པའི་ཡལ་ག་ལས་
གྱེས་པ་ནི།ཛ་ཏི་ལྟ་བུའི་སྣུམ་པ་དང་།ཁ་རུ་ཚ་ལྟ་བུའི་ལྕི་བ་དང་།སྟག་
268

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཚེར་ལྟ་བུའི་འཇམ་པའི་སྨན་གྱི་ནུས་པའི་ལོ་མ་གསུམ་མོ། །གཉིས་པ་
མཁྲིས་ནད་སེལ་བའི་སྨན་གྱི་རོ་དང་ནུས་པའི་ཡལ་ག་གཉིས་ལས་
གྱེས་པ་ནི། །མངར་ཁ་བསྐ་བསིལ་སླ་རྟུལ་མཁྲིས་པའི་སྨན། ཞེས་
གསུངས།མཁྲིས་ནད་སེལ་བའི་སྨན་གྱི་རོ་ཡི་ཡལ་ག་ལས་གྱེས་པ་ནི།ཀ་
ར་ལྟ་བུའི་རོ་མངར་ཞིང་བསིལ་པའི་སྨན་དང་། ཏིག་ཏ་ལྟ་བུའི་རོ་ཁ་
བའི་སྨན་དང་། ཨ་རུ་ར་ལྟ་བུའི་རོ་བསྐ་བའི་སྨན་གྱི་ལོ་མ་གསུམ་མོ། །
མཁྲིས་ནད་སེལ་བའི་སྨན་གྱི་ནུས་པའི་ཡལ་ག་ལས་གྱེས་པ་ནི། ག་བུར་
ལྟ་བུའི་ནུས་པ་བསིལ་བའི་སྨན་དང་། དོང་གྲ་ལྟ་བུའི་ནུས་པ་སླ་བའི་
སྨན་དང་། ཅུ་གང་ལྟ་བུའི་ནུས་པ་རྟུལ་བའི་སྨན་གྱི་ནུས་པའི་ལོ་མ་
གསུམ་མོ། །བད་ཀན་གྱི་ནད་སེལ་བའི་སྨན་གྱི་རོ་དང་ནུས་པའི་ཡལ་
ག་གཉིས་ལས་གྱེས་པ་ནི།ཚ་སྐྱུར་བསྐ་རྣོ་རྩུབ་ཡང་བད་ཀན་ནོ། །ཞེས་
གསུངས། བད་ཀན་གྱི་ནད་སེལ་བའི་སྨན་གྱི་རོ་ཡི་ཡལ་ག་ལས་གྱེས་པ་
ནི། རོ་ཚ་བ་ཕོ་བ་རིས་ལྟ་བུ་དང་། སྐྱུར་བ་སེ་འབྲུ་ལྟ་བུ་དང་། བསྐ་བ་
བ་རུ་ར་ལྟ་བུའི་སྨན་གྱི་རོའི་ལོ་མ་གསུམ་མོ། །བད་ཀན་གྱི་ནད་སེལ་
བའི་སྨན་གྱི་ནུས་པའི་ཡལ་ག་ལས་གྱེས་པ་ནི། རྒྱ་ཚ་ལྟ་བུའི་ནུས་པ་རྣོ་
བ་དང་། སྟར་བུ་ལྟ་བུའི་ནུས་པ་རྩུབ་པ་དང་། ཙི་ཏྲ་ཀ་ལྟ་བུའི་ནུས་པ་
ཡང་བ་དང་ལྡན་པའི་སྨན་གྱི་ནུས་པའི་ལོ་མ་གསུམ་མོ། །དེ་ལྟར་ན་
སྨན་གྱི་རོ་ནུས་ཀྱི་ལོ་མ་བཅོ་བརྒྱད་ཡོད་དོ། །དེ་ཡང་བཤད་རྒྱུད་ལས།
ནད་གང་སེལ་བ་རོ་ཡི་ལས་བསྟན་པ། །མངར་སྐྱུར་ལན་ཚྭ་ཚ་བས་
རླུང་འཇོམས་ཤིང་། །ཁ་དང་མངར་དང་བསྐ་བས་མཁྲིས་པ་སེལ། །
ཚྭ་སྐྱུར་ལན་ཚྭས་བད་ཀན་སེལ་བར་བྱེད།།ཅེས་དང་། ས་སྨན་ལྕི་
བརྟན་རྟུལ་འཇམ་སྣུམ་ལ་སྐམ། །མཁྲང་ལ་བརྟས་དང་སྡུད་བྱེད་
རླུང་ནད་སེལ། །ཆུ་སྨན་སླ་བསིལ་ལྕི་རྟུལ་མ་ལ་མཉེན། །བརླན་ཞིང་
269

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
འཇམ་ལ་སྡུད་བྱེད་མཁྲིས་ནད་སེལ། །མེ་སྨན་ཚ་རྣོ་སྐམ་རྩུབ་ཡང་
སྣུམ་གཡོ། །དྲོད་བསྐྱེད་སྨིན་ཅིང་མདོག་བྱེད་བད་ཀན་སེལ། །རླུང་
སྨན་ཡང་གཡོ་གྲང་རྩུབ་སྐྱ་ལ་སྐམ། །སྲ་ཞིང་བསྐྱོད་དང་ཁྱབ་བྱེད་
བད་མཁྲིས་སེལ། །ཞེས་དང་། ནུས་པ་ལྕི་སྣུམ་བསིལ་དང་རྟུལ་བ་
དང་། །ཡང་རྩུབ་ཚ་དང་རྣོ་བ་རྣམ་པ་བརྒྱད། །དང་པོ་བཞི་ཡིས་
རླུང་དང་མཁྲིས་པ་སེལ། །འོག་མ་བཞི་ཡིས་བད་ཀན་སེལ་བར་་་
བྱེད། །ཡང་རྩུབ་བསིལ་བ་གསུམ་གྱིས་རླུང་སྐྱེད་ཅིང་། །ཚ་རྣོ་སྣུམ་
པ་གསུམ་གྱིས་མཁྲིས་པ་སྐྱེད། །ལྕི་སྣུམ་བསིལ་རྟུལ་བཞི་ཡིས་བད་
ཀན་སྐྱེད། །ཅེས་དང་།ཡོན་ཏན་འཇམ་དང་ལྕི་དྲོ་སྣུམ་དང་བརྟེན། །
གྲང་དང་རྟུལ་བ་བསིལ་མཉེན་སླ་དང་སྐམ། །སྐྱ་དང་ཚ་བ་ཡངདང་་
རྣོ་རྩུབ་གཡོ། །བཅུ་དང་བདུན་གྱིས་མཚན་ཉིད་ཉི་ཤུ་འཇོམས། །
ཞེས་གསུངས་པ་ལྟར། རླུང་ནད་ཀྱི་ངོ་བོའི་མཚན་ཉིད། རྩུབ་པ་དང་།
ཡང་བ་དང་། གྲང་བ་དང་།ཕྲ་བ་དང་།སྲ་བ་དང་།གཡོ་བ་དྲུག་ནི།རིམ་
པ་བཞིན་གཉེན་པོ་སྨན་གྱི་ནུས་པའི་ཡོན་ཏན་འཇམ་པ་དང་། ལྕི་བ་
དང་། དྲོ་བ་དང་། སྣུམ་པ་དང་། མཉེན་པ་དང་། བརྟན་པ་དྲུག་གིས་
འཇོམས་པར་བྱེད་དོ། །མཁྲིས་ནད་ཀྱི་མཚན་ཉིད་ཀྱི་སྣུམ་པ་དང་།རྣོ་
བ་དང་།ཚ་བ་དང་།ཡང་བ་དང་།དྲི་མནམ་པ་དང་།འཁྲུ་བ་དང་།གཤེར་
བ་བདུན་ནི། རིམ་པ་བཞིན་སྨན་གྱི་ནུས་པ་སྐྱ་བ་དང་། རྟུལ་བ་དང་
བསིལ་བ་དང་།ལྕི་བ་དང་།སླ་བ་དང་།སྐམ་པ་དྲུག་གིས་འཇོམས་པར་
བྱེད་ལ། དེ་ཡང་འཁྲུ་བ་དང་གཤེར་བ་གཉིས་ཀའི་གཉེན་པོ། སྨན་གྱི་
སྐམ་པའི་ཡོན་ཏན་གཅིག་པུས་བྱེད་དོ། །བད་ཀན་གྱི་མཚན་ཉིད་ཀྱི་
སྣུམ་པ་དང་།བསིལ་བ་དང་།ལྕི་བ་དང་།རྟུལ་བ་དང་།འཇམ་པ་དང་།
བརྟན་པ་དང་། འབྱར་བག་ཅན་བདུན་ནི། རིམ་པ་བཞིན་སྨན་གྱི་ཡོན་
270

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཏན་སྐྱ་བ་དང་།ཚ་བ་དང་།ཡང་བ་དང་།རྣོ་བ་དང་།རྩུབ་པ་དང་།གཡོ་
བ་དྲུག་གིས་འཇོམས་པར་བྱེད་དོ། །དེ་ཡང་རླུང་དང་མཁྲིས་པའི་
མཚན་ཉིད་ཀྱི་ཡང་བ་གཉིས་ཀའི་གཉེན་པོ་ལྕི་བའི་ཡོན་ཏན་གཅིག་
པུས་བྱེད་ཅིང་། བད་ཀན་དང་མཁྲིས་པའི་མཚན་ཉིད་ཀྱི་སྣུམ་པ་་
གཉིས་ཀའི་གཉེན་པོ། སྐྱ་བའི་ཡོན་ཏན་གཅིག་པུས་བྱེད་ལ། བད་ཀན་
གྱི་མཚན་ཉིད་ཀྱི་འཇམ་པ་དང་། འབྱར་བག་ཅན་གཉིས་ཀའི་གཉེན་
པོ་རྩུབ་པའི་ཡོན་ཏན་གཅིག་པུས་བྱེད་དོ། །ཇི་སྐད་བཤད་པའི་སྨན་
གྱི་རོ་དང་ནུས་པ་དེ་རྣམས་ནད་ཀྱི་གཉེན་པོར་སྦྱོར་བ་ལ།ཞི་བྱེད་དང་།
སྦྱོང་བྱེད་ཀྱི་སྨན་གཉིས་ལས་དང་པོ་ནི། རོ་ནུས་དེ་ལ་སྦྱོར་བ་ཞི་སྦྱང་
གཉིས། །ཞི་བྱེད་རླུང་ལ་ཁུ་བ་སྨན་མར་གཉིས། །མཁྲིས་པའི་ནད་ལ་
ཐང་དང་ཅུར་ནིས་བསྟེན། ། བད་ཀན་ནད་ལ་རིལ་བུ་ཏྲེས་སམ་་་
སྦྱར། །ཞེས་གསུངས།རླུང་ཞི་བྱེད་ཀྱི་ཁུ་བ་དང་། སྨན་མར་གྱི་ཡལ་ག་
གཉིས། མཁྲིས་ནད་ཞི་བྱེད་ཀྱི་ཐང་དང་། ཅུར་ནིས་ཏེ་ཕྱེ་མའི་ཡལ་ག་
གཉིས། བད་ཀན་ཞི་བྱེད་རིལ་བུ་དང་ཏྲེས་སམ་སྟེ་ཕྱེ་མའི་ཡལ་ག་
གཉིས་བཅས་ཡལ་ག་དྲུག་ཡོད་པ་ལས། དང་པོ་རླུང་ནད་ཞི་བྱེད་ཁུ་
བའི་ཡལ་ག་ལས་གྱེས་པའི་ལོ་མ་ནི།ཁུ་བ་རུས་ཁུ་བཅུད་བཞི་མགོ་ཁྲོལ་
ཏེ།ཞེས་གསུངས།རླུང་ནད་ཞི་བྱེད་ཁུ་བའི་སྦྱོར་བ་ལ།སྲེ་ལོང་དང་།སོག་
ཡུ་དང་།གཞུག་ཏོ་སྟེ།རུས་བཅུད་གསུམ་གདུས་པའི་ཐང་དང་།ཤ་དང་།
མར། བུ་རུམ། ཆང་རྙིང་སྟེ། བཅུད་བཞི་བསྡུས་པའི་ཐང་དང་། ལུག་
མགོ་གདུས་པའི་མགོ་ཁྲོལ་གྱི་ཁུ་བ་སྟེ།ཁུ་བའི་ལོ་གསུམ་མོ། །རླུང་ནད་
ཞི་བྱེད་སྨན་མར་གྱི་ཡལ་ག་ལས་གྱེས་པ་ནི། སྨན་མར་ཛ་ཏི་སྒོག་སྐྱ་
འབྲས་བུ་གསུམ། ། རྩ་བ་ལྔ་དང་སྨན་ཆེན་དག་ལ་སྦྱར། །ཞེས
གསུངས།ཛ་ཏིས་གཙོ་བོར་བྱས་པའི་སྨན་མར་དང༌།སྒོག་སྐྱ་གཙོ་བོར་
271

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
བྱས་པའི་སྨན་མར་དང་།ཨ་རུ།བ་རུ།སྐྱུར་རུ་སྟེ་འབྲས་བུ་གསུམ་གཙོ་
བོར་བྱས་པའི་སྨན་མར་དང་། ར་མཉེ། ཉེ་ཤིང། ལྕ་བ། བ་སྤྲུ། གཟེ་མ་
སྟེ།རྩ་བ་ལྔ་གཙོ་བོར་བྱས་པའི་སྨན་མར་དང་།སྨན་ཆེན་གཙོ་བོར་བྱས་
པའི་སྨན་མར་ཏེ་སྨན་མར་གྱི་ལོ་མ་ལྔའོ། །མཁྲིས་ནད་ཞི་བྱེད་ཀྱི་ཐང་
གི་ཡལ་ག་ལས་གྱེས་པ་ནི། མ་ནུ་སླེ་ཏྲེས་ཏིག་ཏ་འབྲས་བུའི་ཐང་། ཞེས་
གསུངས།མ་ནུས་གཙོ་བོར་བྱས་པའི་ཐང་དང༌།སླེ་ཏྲེས་གཙོ་བོར་བྱས་
པའི་ཐང་དང་། ཏིག་ཐས་གཙོ་བོར་བྱས་པའི་ཐང་དང་། འབྲས་བུ་
གསུམ་གྱིས་གཙོ་བོར་བྱས་པའི་ཐང་སྟེ། ཐང་གི་ལོ་མ་བཞིའོ། །མཁྲིས་
ནད་ཞི་བྱེད་ཅུར་ནིས་ཡལ་ག་ལས་གྱེས་པ་ནི། ག་བུར་ཙན་ཏན་གུར་
གུམ་ཅུ་གང་ཕྱེ། །ཞེས་གསུངས།ག་བུར་གཙོ་བྱས་པའི་ཕྱེ་མའི་སྦྱོར་བ་
དང་། །ཙན་དན་གཙོ་བྱས་པའི་ཕྱེ་མའི་སྦྱོར་བ་དང་། གུར་གུམ་གཙོ་
བྱས་པའི་ཕྱེ་མའི་སྦྱོར་བ་དང་།ཅུ་གང་གཙོ་བྱས་པའི་ཕྱེ་མའི་སྦྱོར་བ་སྟེ།
ཅུར་ནིས་ཡལ་ག་ལས་གྱེས་པའི་ལོ་མ་བཞིའོ། །བད་ཀན་ཞི་བྱེད་རིལ་
བུའི་ཡལ་ག་ལས་གྱེས་པ་ནི། བཙན་དུག་ཚྭ་སྣ་རྣམས་ཀྱི་རིལ་བུ་དང་།
ཞེས་གསུངས།བཙན་དུག་གཙོ་བོར་བྱས་པའི་རིལ་བུ་དང་།རྒྱ་ཚྭ་དང་
ཁ་རུ་ཚ་སོགས་ཚ་སྣ་རྣམས་ཀྱིས་གཙོ་བོར་བྱས་པའི་རིལ་བུ་སྟེ་རིལ་
བུའི་ལོ་མ་གཉིས་སོ། །བད་ཀན་ཞི་བྱེད་ཏྲེས་སམ་གྱི་ཡལ་ག་ལས་གྱེས་
པ་ནི། ཏྲེས་སམ་སེ་འབྲུ་ད་ལིས་རྒོད་མ་ཁ། །ཚྭ་དང་ཅོང་ཞི་བསྲེགས་
པའི་ཐལ་སྨན་ནོ། །ཞེས་གསུངས། སེ་འབྲུ་གཙོ་བྱས་པའི་སྨན་གྱི་སྦྱོར་
བ་དང་། ད་ལིས་གཙོ་བྱས་པའི་སྨན་གྱི་སྦྱོར་བ་དང་། རྗེའུའི་སྦྱོར་བ་
གནོད་སྦྱིན་རྒོད་མ་ཁ།ཞེས་པ་ལྟར།དྲོད་སྨན་གྱི་རིགས་གཙོ་བོར་བྱས་
པའི་གནོད་སྦྱིན་རྒོད་མ་ཁའི་སྦྱོར་བ་དང་། ཚ་བསྲེག་པའི་ཚྭ་བསྲེགས་
ཀྱི་སྦྱོར་བ་དང་།ཅོང་ཞི་བསྲེགས་པའི་ཐལ་སྨན་གྱི་སྦྱོར་བ་སྟེ།ཏྲེས་སམ་
272 ―

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གྱི་ལོ་མ་ལྔའོ། །དེ་ལྟར་ན་ཡལ་ག་དྲུག་ལས་གྱེས་པའི་ལོ་མ་ཉི་ཤུ་རྩ་
གསུམ་མོ། །དེ་ཡང་ཕྱི་རྒྱུད་ལས། ཅུར་ནིས་ཏྲེས་སམ་ཕྱེ་མའི་མིང་དུ་
བཤད།ཅེས་པ་ལྟར་རོ། །གཉིས་པ་སྦྱོང་བྱེད་ཀྱི་སྨན་ལ།རླུང་ནད་སེལ་
བའི་འཇམ་རྩིའི་ཡལ་ག་དང་། མཁྲིས་ནད་སེལ་བའི་བཤལ་གྱི་ཡལ་ག་
དང་།བད་ཀན་གྱི་ནད་སེལ་བའི་སྐྱུགས་སྨན་གྱི་ཡལ་ག་གསུམ་ནི།སྦྱོང་
བྱེད་རླུང་གི་ནད་ལ་འཇམ་རྩི་སྟེ། །མཁྲིས་པ་བཤལ་ལ་བད་ཀན་
སྐྱུགས་ཀྱིས་སྦྱང་། །ཞེས་གསུངས། ནད་སྦྱོང་བྱེད་ཀྱི་སྦྱོང་སྨན་དེ་ལ་
དབྱེ་ན། སྦྱོང་བྱེད་སྨན་སྦྱོར་གྱི་ཡལ་ག་གསུམ་སྟེ། རླུང་ནད་སྦྱོང་བྱེད་
འཇམ་རྩིའི་སྨན་དང་། མཁྲིས་ནད་སྦྱོང་བྱེད་བཤལ་སྨན་དང་། བད་
ཀན་གྱི་ནད་སྦྱོང་བྱེད་སྐྱུགས་སྨན་གྱི་ཡལ་ག་གསུམ་མོ། །དང་པོ་་
འཇམ་རྩིའི་ཡལ་ག་ལས་གྱེས་པའི་ལོ་མ་ནི། འཇམ་རྩི་སླེ་འཇམ་བཀྲུ་
འཇམ་བཀྲུ་མ་སླེན། །ཞེས་གསུངས།སླེ་འཇམ་དང་།བཀྲུ་འཇམ་དང་།
བཀྲུ་མ་སླེན་གྱི་འཇམ་རྩིའི་ལོ་མ་གསུམ་མོ། །ཇི་སྐད་དུ། དང་པོ་ལུག་
ཤ་འབྲི་ཡི་འོ་མ་མར། །རུ་རྟ་དེ་བ་དྭ་རུ་པི་པི་ལིང་། །རྒྱམ་ཚ་ཨ་རུར་
སྦྱར་བ་སླེ་འཇམ་ཡིན། །གཉིས་པ་ཆུར་གནས་ཤ་ཁུ་བ་འོ་མ། །གོང་
སྨན་དུར་བྱེད་སྦྱར་བ་བཀྲུ་འཇམ་མོ། །གསུམ་པ་སྐམ་སའི་ཤ་ཁུ་ར་འོ་
མར། །གོང་སྨན་སོ་ཆ་སྦྱར་བ་བཀྲུ་མ་སླེན། །ཞེས་གསུངས་པ་ལྟར་
རོ། །གཉིས་པ་མཁྲིས་ནད་སེལ་བྱེད་བཤལ་སྨན་གྱི་ཡལ་ག་ལས་གྱེས་
པའི་ལོ་མ་ནི། བཤལ་ལ་སྤྱི་བཤལ་སྒོས་བཤལ་དྲག་དང་འཇམ། །ཞེས་
གསུངས། སྦྱོར་སྡེ་ཀུན་ཏུ་རྒྱུག་པའི་སྤྱི་བཤལ་དང་། ཐོར་བུའི་ནད་ཀྱི་
སྒོས་བཤལ་དང་། སྦྱོང་དཀའ་བའི་ནད་དྲག་བཤལ་དང་།ལུས་ཟུངས་
ཟད་པ་ལ་གཏོང་བའི་འཇམ་བཤལ་གྱི་ལོ་མ་སྟེ་བཞིའོ། །ཇི་སྐད་དུ།
རུང་བ་རིམས་འཁྲུགས་ཚ་བ་སྨན་རྒྱས་དང་། །དུག་དང་སྣོད་ཚད་མ་
273

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
ཞུ་སྐྲན་ནད་དང་། ། སྐྱ་རྦབ་དམུ་ཆུ་བད་སྨུག་ཆུ་སེར་མཛེ། །དྲེག་
གྲུམ་སྲིན་ནད་རབ་རིབ་རྨ་རྙིང་སོགས། །ཕྱི་ནད་ཕལ་ཆེའི་ནད་ལ་
བསྔགས་པ་སྟེ། །ཁྱད་པར་མཁྲིས་པའི་ནད་ལ་མཆོག་ཏུ་བཤད། །
ཞེས་གསུངས་པ་ལྟར་རོ། །གསུམ་པ་བད་ཀན་གྱི་ནད་སེལ་བར་བྱེད་
པའི་སྐྱུགས་སྨན་གྱི་ཡལ་ག་ལས་གྱེས་པའི་ལོ་མ་ནི། སྐྱུགས་ལ་དྲག་
སྐྱུགས་འཇམ་སྐྱུགས་གཉིས་སུ་སྦྱར། །ཞེས་གསུངས། སྦྱོང་བྱེད་བད་
ཀན་སེལ་བྱེད་སྐྱུགས་ཀྱི་ཡལ་གར་གྱེས་པའི་དྲག་སྐྱུགས་དང་། འཇམ་
སྐྱུགས་ཀྱི་ལོ་མ་གཉིས་སོ། །དེ་ལྟར་ན་སྦྱོང་བྱེད་སྨན་གྱི་ལོ་མ་་་་་་་
དགུའོ། །དེ་ཡང་གསེར་འོད་དམ་པ་ལས། རླུང་གི་བདག་ཉིད་ལ་ནི་
བཅུད་ཀྱིས་གསོ། །བཀྲུ་སྨན་གྱིས་ནི་མཁྲིས་པ་བསལ་བར་བྱ། །བད་
ཀན་ཚིགས་སུ་བབས་ན་སྐྱུགས་སྨན་བཏང་། །ཞེས་དང་། འདི་ཉིད་
ལས། མཁྲིས་པའི་ནད་ལ་ཁྲུས་དང་སྦྱོང་བ་མཆོག། བད་ཀན་ནད་ལ་
སྐྱུགས་དང་མེ་བཙའ་མཆོག། རླུང་གི་ནད་ལ་སྐུ་མཉེ་འཇམ་རྩི་མཆོག།
འབྲས་ཀྱི་ནད་ལ་ལུམས་དང་མེ་བཙའ་མཆོག། ཅེས་གསུངས་པ་ལྟར་
རོ། །བཞི་བ། དཔྱད་ཀྱི་སྡོང་བོ་ལས་གྱེས་པའི་རླུང་ནད་སེལ་བའི་
དཔྱད་ཀྱི་ཡལ་ག་དང་། །བད་ཀན་གྱི་ནད་སེལ་བའི་དཔྱད་ཀྱི་ཡལ་ག་
གསུམ་ལས།དང་པོ་རླུང་དཔྱད་ཀྱི་ཡལ་ག་ལས་གྱེས་བ་ནི།དཔྱད་དུ་སྐུ་
མཉེ་ཧོར་གྱི་མེ་བཙའ་དང་།ཞེས་གསུངས།རླུང་ནད་སེལ་བྱེད་ལ་སྣུམ་
གྱིས་བསྐུ་མཉེ་བྱེད་པའི་ལོ་མ་དང་། སྣུམ་ལྡན་རས་བལ་སོགས་ཀྱིས་
ཧོར་གྱི་མེ་བཙའ་ལོ་མ་སྟེ་གཉིས་སོ། །མཁྲིས་དཔྱད་ཀྱི་ཡལ་ག་ལས་
གྱེས་པ་ནི། རྡུལ་དབྱུང་གཏར་ག་ཆུ་ཡི་འཕྲུལ་འཁོར་དང་། །ཞེས་
གསུངས། མཁྲིས་ནད་སེལ་བའི་དཔྱད་ལ་རྡུལ་དབྱུང་བའི་ལོ་མ་དང་།
མཁྲིས་རྩ་སོགས་གཏར་བའི་ལོ་མ་དང་། ཆུ་བསིལ་བཟང་མཁྲིས་ནད་
------ 274

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཅན་གྱི་བྲང་དང་རྒྱབ་ཏུ་བླུག་པ་ལ་སོགས་པའི་ཆུ་ཡི་འཕྲུལ་འཁོར་གྱི་
ལོ་མ་སྟེ་གསུམ་མོ། །བད་ཀན་དཔྱད་ཀྱི་ཡལ་ག་ལས་གྱེས་པའི་ལོ་མ་
ནི། དུགས་དང་མེ་བཙའ་རིམ་བཞིན་དཔྱད་ཀྱིས་བཅོས། །ཞེས་་་་་
གསུངས། ཚྭ་བསྲེགས་ལ་སོགས་པས་དུགས་བྱེད་པའི་ལོ་མ་དང་། མེ་
བཙའི་ལོ་མ་དང་གཉིས་ཏེ།སྡོམས་པས་དཔྱད་ཀྱི་ལོ་མ་བདུན་ནོ། །དེ་
ནས་གསོ་བྱེད་ཐབས་ཀྱི་ལེའུ་མཇུག་བསྡུ་བ་ནི། དེ་ལྟར་གསོ་ཐབས་
དགུ་བཅུ་རྩ་བརྒྱད་པོ། ཡེངས་མེད་གུས་པར་བརྩོན་པས་བསྟེན་བྱས་
ན། །ནད་ཀྱི་འདམ་ལས་མྱུར་དུ་གྲོལ་བར་འགྱུར། །ཞེས་གསུངས་སོ
དེ་ལྟར་ནད་ཀྱི་གཉེན་པོར་གྱུར་པའི་ཟས་ལ་ལོ་འདབ་བཅོ་ལྔ།
སྤྱོད་ལམ་ལ་དྲུག སྨན་ལ་ལྔ་བཅུ།དཔྱད་ཀྱི་ལོ་མ་བདུན་ཏེ།སྡོམས་
པས་གསོ་བྱེད་ཐབས་ཀྱི་ལོ་མ་དགུ་བཅུ་རྩ་བརྒྱད་དོ། །དེ་ལྟར་གསོ་
བྱེད་ཐབས་ཀྱི་རྣམ་གྲངས་དགུ་བཅུ་རྩ་བརྒྱད་པོ་གཡེང་བ་མེད་པར་
ཇི་སྐད་བཤད་པ་ལྟར་བརྩོན་པ་ཆེན་པོས་བསྟེན་པར་བྱས་ན༏ རང་
གིས་གང་གསོ་བར་བྱ་བའི་ནད་པ་རྣམས་སྡུག་བསྔལ་གྱི་འདམ་ལྟ་
བུའི་ནད་ཀྱི་སྡུག་བསྔལ་ལས་མྱུར་དུ་གྲོལ་བར་འགྱུར་རོ། །ཞེས་་
གསུངས་པ་ཡིན་ནོ། །དེ་ཕྱི་མའི་རྒྱུད་ལས།སྨན་ལ་ཞི་སྦྱང་གཉིས་ཏེ་ཞི་
བྱེད་ལ། །ཐང་ཕྱེ་རིལ་བུ་ལྡེ་གུ་སྨན་མར་ལྔ། །སྡེ་ཚན་ལྔ་ཞེས་སྤྱི་རུ་
གྲགས་པ་ཡིན། །འོན་ཀྱང་ཐལ་སྨན་ཁནྜ་སྨན་ཆང་གསུམ། །སྡེ་ཚན་
བརྒྱད་ཀྱིས་ཞི་བྱེད་སྦྱོར་བ་བསྟན། །ཞི་བྱེད་ལོག་གནོན་རིན་པོ་ཆེ་
དང་དགུ །གློ་བུར་ཐུག་ཕྲད་སྔོ་སྦྱོར་སྡེ་དང་བཅུ། །དེ་ཡང་སྡེ་ཚན་
ལྔ་རུ་མ་འདུས་མེད། །སྦྱོང་བྱེད་ལས་ལྔའི་སྔོན་འགྲོ་སྣུམ་འཆོས་་་
དང་། །བཤལ་སྐྱུགས་སྣ་སྨན་འཇམ་རྩི་ནི་རུ་ཧ། ། སྦྱོང་གི་ལོག་
གནོན་རྩ་ནས་སྦྱང་དང་བདུན། །དཔྱད་ལ་གཏར་བསྲེག་དུགས་་་
275

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
ལུམས་བྱུག་པ་ལྔ། །དེ་ཡི་ལོག་གནོན་ཐུར་མའི་དཔྱད་དང་དྲུག།སྤྱི་རུ་
སྡོམས་པས་རྒྱས་བཤལ་ཉི་ཤུ་གསུམ། །མདོ་རུ་བསྡུས་པའི་ལག་ལེན་
བཅོ་
་བརྒྱད་འདི། །ནད་ཀྱི་དགྲ་དཔུང་འཇོམས་པའི་མཚོན་ཆ་་་་་་་་
ཡིན། །ཞེས་གསུངས་སོ། །བདུད་རྩི་སྙིང་པོ་ཡན་ལག་བརྒྱད་པ་རྩ་
བའི་རྒྱུད་ཀྱི་རྣམ་བཤད་གསོ་བ་རིག་པའི་སྣང་བ་ལས། གསོ་བྱེད་
ཐབས་ཀྱི་ལེའུ་སྟེ་ལྔ་བའོ། ། དེ་ནས་རྩ་རྒྱུད་དངོས་ཀྱི་ལེའུ་གསུམ་
གྱི་མཇུག་བསྡུ་བ་རྩིས་ཀྱི་ལེའུ་འཆད་པ་ལ། དེ་ནས་ཡང་དྲང་སྲོང་རིག་
པའི་ཡེ་ཤེས་ཀྱིས་འདི་སྐད་ཅེས་གསུངས་སོ། །ཀྱེ་དྲང་སྲོང་ཆེན་པོ་
ཉོན་ཅིག། གནས་ལུགས་ངོས་འཛིན་གསོ་བའི་རྩ་བ་ལ། །རྣམ་གྱུར་མ་
གྱུར་བལྟ་རེག་དྲི་བ་དང་། །ཟས་སྤྱོད་སྨན་དཔྱད་སྡོང་བོ་དགུ་རུ་
དྲིལ། །ཡལ་ག་ལུས་ལ་ནད་ཟུང་དྲི་མ་གསུམ། །ནད་ལ་རྒྱུ་རྐྱེན་་་་
འཇུག་སྒོ་གནས་དང་ལམ། །ལྡང་དུས་འབྲས་བུ་ལྡོག་རྒྱུ་མདོ་དོན་
དགུ །བལྟ་བ་ལྕེ་ཆུ་རེག་པ་རྩ་ལ་གསུམ། །དྲི་བ་སློང་རྐྱེན་ན་ལུགས་
གོམས་པ་གསུམ། །ཟས་ལ་ཟས་སྐོམ་དྲུག་སྟེ་སྤྱོད་ལམ་གསུམ། །སྨན་
ལ་རོ་དང་ནུས་པ་གཉིས་གཉིས་དྲུག། སྦྱར་ཐབས་ཞི་བྱེད་དྲུག་དང་
སྦྱོང་བྱེད་གསུམ། །དཔྱད་གསུམ་བཞི་བཅུ་རྩ་བདུན་གྱེས་པ་ཡིན། །
རྒྱས་པའི་ལོ་འདབ་དང་པོ་ཉི་ཤུ་ལྔ། །ནད་ཀྱི་ཟིན་ཏིག་དྲུག་ཅུ་རྩ་
གསུམ་དང་། །བལྟ་བ་དྲུག་དང་རེག་པའི་རྩ་རྒྱུད་གསུམ། །དྲི་བ་
ཉེར་དགུ་རླུང་ཟས་བཅུ་བཞི་དང༌། །མཁྲིས་ཟས་བཅུ་གཉིས་བད་
ཀན་ཟས་སྐོམ་དགུ ། ཁུ་བ་གསུམ་དང་སྨན་མར་རྣམ་པ་ལྔ། །ཐང་
ཕྱེ་བཞི་བཞི་རིལ་བུ་རྣམ་པ་གཉིས། །ཏྲེས་སམ་ལྔ་དང་མི་འདའི་་
བཅོས་ཐབས་དགུ ། དཔྱད་སྡེ་བདུན་ཏེ་ནད་གཞི་བརྒྱད་རུ་་་་
བརྒྱད། །སུམ་ཅུ་རྩ་བརྒྱད་ངོས་བཟུང་བརྟག་པ་སྟེ། །བཅོས་པའི་
276

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཐབས་ལ་དགུ་བཅུ་རྩ་བརྒྱད་དོ། །སྤྱིར་སྡོམས་ཉིས་བརྒྱ་རྩ་བཞིར་
རྒྱས་པ་ཡིན། །མེ་ཏོག་ནད་མེད་ཚེ་རིང་གསལ་བ་ལ། །འབྲས་བུ་
ཆོས་ནོར་བདེ་བ་གསུམ་དུ་སྨིན། །དཔེ་དང་སྦྱར་ཏེ་རྣམ་གྲངས་་
བཀོད་པ་ཡི །སྙིང་བོ་ལྟ་བུར་བསྡུས་པའི་རྩ་རྒྱུད་འདི། །ཤེས་རབ་
བློ་ལྡན་འགའ་ཡི་སྤྱོད་ཡུལ་ལས། །བློ་རྨོངས་སྐྱེ་བོ་རྣམས་ཀྱིས་རྟོགས་
མི་འགྱུར །སྤྲོས་དགའ་རྒྱ་ཆེན་གཞུང་དུ་བལྟ་བར་གྱིས། །ཞེས་་་
གསུངས།དེ་ལྟར་མྱ་ངན་མེད་ཀྱི་ལྗོན་ཤིང་གི་རྩ་བ་ལྟ་བུ་གསུམ།དེ་ལས་
སྐྱེས་པའི་སྡོང་བུ་དགུ དེ་ལས་གྱེས་པའི་ཡལ་ག་ལྟ་བུ་བཞི་བཅུ་རྩ་
བདུན།དེ་ལས་གྱེས་པའི་ལོ་མ་ལྟ་བུ་ཉིས་བརྒྱ་དང་ཉི་ཤུ་རྩ་བཞི།དེ་ལས་
འཛུམ་པའི་མེ་ཏོག་དང་འདྲ་བ་གཉིས། དེ་དག་ལས་སྨིན་པའི་འབྲས་
བུ་ལྟ་བུ་གསུམ་དང་བཅས་པའི་མཇུག་བསྡུ་བ་ནི། དེ་དག་གི་རྣམ་
གྲངས་ཙམ་གྱི་སྒོ་ནས་གསུངས་སོ། །དེའི་ཕྱིར་ཤེས་རབ་ཆེན་པོ་དང་
ལྡན་པ་རྣམས་ཀྱིས་ནི། རྩ་རྒྱུད་འདི་ཙམ་ལ་བརྟེན་ནས་ཀྱང་གསོ་བ་
རིག་པའི་དོན་མཐའ་དག་རྟོགས་པར་འགྱུར་གྱི། བློ་གྲོས་དམན་པ་
རྣམས་ཀྱིས་རྩ་རྒྱུད་ཙམ་ལ་བརྟེན་ནས་དེ་ལྟར་རྟོགས་པར་མི་འགྱུར་
བས། འཆད་པར་འགྱུར་བའི་རྒྱུད་ཕྱི་མ་གསུམ་ལ་སོགས་པ་གསོ་བ་
རིག་པའི་གཞུང་རྒྱ་ཆེན་པོ་རྣམས་སུ་བལྟ་བར་གྱིས་ཤིག། ཅེས་ཐུགས་
བརྩེ་བ་ཆེན་པོས་གདམས་པ་ཡིན་ནོ། །ཡན་ལག་བརྒྱད་པ་ལས། དྲང་
སྲོང་རྒྱུན་ཤེས་ཀྱི་བུ་ལ་སོགས་པས་ལེགས་པར་བཤད་པའི་གཞུང་ནི་
ངོམས་མི་ཤེས་པ་རྒྱ་ཆེར་ཡོད་མོད་ཀྱི། དྲང་སྲོང་ཆེན་པོ་གཟིངས་ཅན་
དང་། མེ་བཞིན་འཇུག་ལ་སོགས་པའི་དྲང་སྲོང་རྣམས་ཀྱིས་ལྷན་ཅིག་
བློ་མཐུན་པར་བྱས་ཏེ་འདུས་ནས།དྲང་སྲོང་མེ་བཞིན་འཇུག་གིས་དྲང་
སྲོང་རྒྱུན་ཤེས་ཀྱི་བུ་ལ་ཐེ་ཚོམ་བཅད་དེ་ཞུས་པའི་སྐབས་ནས་བདག་
277

བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད།
གིས་མདོའི་དོན་མདོར་བསྡུས་པ་འདི་བཤད་པ་ཡིན་ནོ། །བཅོམ་།
ལྡན་འདས། འདི་ན་ཁ་ཅིག་ནད་པ་སྙིང་སྟོབས་དང་ལྡན་པ་དང་སྨན་
གྱི་ཡོན་ཏན་དང་སྨན་པ་རྒན་པོ་རྣམས་ཀྱི་ལུང་དང་མཐུན་པར་བྱས་
ཀྱང་། ནད་ཀྱིས་ལུས་ཟད་ཀྱང་སྲོག་འགྱུར་བར་སྣང་བ་ཡོད། ལ་ལ་ནི་
སྨན་དང་དཔྱད་མ་བྱས་ཀྱང་ཞི་བར་སྣང་སྟེ། འོན་ཀྱང་ཕན་པ་དང་མི་
ཕན་པའི་འབྲས་བུའི་བྱེ་བྲག་ངེས་པ་མེད་པར་སྣང་ན་འདིར་བསྟན་
བཅོས་ཀྱིས་ཞི་བར་བྱེད་པའི་རྟོག་པ་ནི་ཅི་ཞིག་ཡིན་ཞེས་དྲིས་པ་དང་།
མེ་བཞིན་འཇུག་ལ་སོགས་པ་སློབ་མའི་ཚོགས་རྣམས་ལ་དེ་ཉིད་ཀྱི་
དོན་མ་ལུས་པ་སུས་བཤད་པ་དེ་ལྟར་གསོ་བར་བྱས་པ་དང་།མ་བྱས་པ་
ཡང་མཉམ་ཞིང་བྱེ་བྲག་མེད་དེ། ནད་གསོ་བའི་ཡན་ལག་དྲུག་ཅུ་དང་
མི་ལྡན་ཞིང་གསོ་བར་མ་བྱས་ཀྱང་ནད་མེད་པར་འགྱུར་བ་ཡང་ཡོད་
མོད་ཀྱི།འོན་ཀྱང་ནད་ཀྱི་འདམ་དུ་བྱིང་བ་ལ་ལག་པ་ནས་འདྲེན་པ་ལྟ་
བུ་ནི་སྨན་ཡིན་ནོ། །སྲོག་འཚོ་བར་འདོད་པ་ཐམས་ཅད་ཀྱི་འདྲེན་
པར་འགྱུར་བ་ནི་སྨན་ཡིན་ནོ། །འདི་ལྟར་ནད་གསོ་བའི་ཆོ་ག་ཡལ་
བར་མི་བོར་ཞིང་ངེས་པར་བླང་བར་བྱ་སྟེ། ཆོ་ག་བཞིན་དུ་བྱས་ན་གསོ་
བར་རུང་བ་ཡིན་ནོ། །ཞེས་གསུངས་སོ། །དེ་ཡང་གསོ་བ་རིག་པའི་
གཞུང་ལུགས་ཆེན་མོ་འདི་ཉིད་ལས་ཇི་སྐད་བཤད་པ་ལྟར། རྣམ་པར་
གྱུར་པའི་ནད་ཀྱི་སྡོང་བོ་ལས་གྱེས་པའི་ནད་ཀྱི་ཡལ་ག་དང་ལོ་མ་ལྟ་བུ་
རྣམས།ངོས་འཛིན་རྟགས་ཀྱི་ཡལ་ག་དང་ལོ་མ་ལྟ་བུ་རྣམས་ཀྱི་སྒོ་ནས་
མ་ནོར་བར་ངོས་བཟུང་སྟེ། གསོ་བྱེད་ཀྱི་ཐབས་བཞིའི་ཡལ་ག་དང་ལོ་
མ་ལྟ་བུ་རྣམས་ཀྱིས་ལེགས་པར་གསོས་པ་ན། གསོ་བ་རིག་པའི་བསྟན་
བཅོས་ཆེན་པོ་འདི་ཐོས་བསམ་དང་ལག་ལེན་གྱི་སྒོ་ནས་ཉམས་སུ་
བླངས་པའི་དགོས་པ། གསོ་བྱའི་ནད་པ་རྣམས་ནད་དང་བྲལ་ཏེ་ལུས་
278

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
རྟེན་དེ་ལ་ནད་མེད་པའི་མེ་ཏོག་ལྟ་བུ་དང་།དེའི་སྟོབས་ཀྱིས་ཚེ་རིང་དུ་
གནས་པའི་མེ་ཏོག་ལྟ་བུ་གཉིས་འཛུམ་ཞིང་། དེ་དག་ལས་ཆོས་དང་
ནོར་དང་བདེ་བ་སྟེ་འབྲས་བུ་ལྟ་བུ་གསུམ་སྨིན་པར་འགྱུར་རོ། །ཞེས་
པའོ། །དེ་ཡང་ཡིན་ཏེ།ཡན་ལག་བརྒྱད་པ་ལསསྔོན་གྱི་དྲང་སྲོང་རྒྱུན་
ཤེས་ཀྱི་བུ་ལ་སོགས་པས་བཤད་པ། ཚེ་རིང་ལྡན་པར་འདོད་པ་ན། །
ཚེ་ཡི་རིགས་བྱེད་ལུང་བཤད་ཆོས་དང་ནོར་ཡང་བདེ་བར་སྒྲུབ། །
པ། །རབ་ཏུ་གུས་པས་བྱ་བར་གྱིས། །ཞེས་དང་།འདི་བཀླགས་རྟོགས་
དང་ཉམས་བླངས་པས། །ཚེ་རིང་བ་དང་ནད་མེད་དང༌། །ཆོས་དང་
ནོར་དང་བདེ་དང་གྲགས། །ངེས་པར་འཐོབ་པར་འགྱུར་བ་ཡིན། །
ཞེས་གསུངས་པའི་ཕྱིར་རོ། །བདུད་རྩི་སྙིང་བོ་ཡན་ལག་བརྒྱད་པ་རྩ་
བའི་རྒྱུད་ཀྱི་རྣམ་བཤད་གསོ་བ་རིག་པའི་སྣང་བ་ལས། དཔེ་དོན་གྱི་
རྣམ་གྲངས་རྣམ་པར་བཀོད་པའི་ལེའུ་སྟེ་དྲུག་པའོ། ། འདིར་སྨྲས་
པ། གང་གི་མཚན་ཙམ་ཐོས་དང་དྲན་པས་ཀྱང་། །སྡུག་བསྔལ་ཀུན་
ལས་སྐྱོབ་པ་བླ་ན་མེད། །རྒྱུ་འབྲས་ནད་སེལ་སྨན་གྱི་བླ་མ་དེས། །
བདག་གི་ཚེ་རབས་ཀུན་གྱི་མགོན་སྐྱབས་མཛོད། །བཅོམ་ལྡན་བདེ་
གཤེགས་སྨན་པའི་རྒྱལ་བོ་ལ། །སྒོ་གསུམ་མི་ཕྱེད་དད་པས་སླར་ཡང་
འདུད། །ཐུགས་རྗེའི་ཆུ་འཛིན་རོལ་བའི་དཀྱིལ་འཁོར་ལས། །བྱིན་
རླབས་དངོས་གྲུབ་ཆར་གྱིས་ཚིམ་པར་མཛོད། །སྐྱེས་དང་སྐྱེས་པར་
སྨན་པའི་རྒྱལ་བོ་ཡི། །བྱིན་རླབས་འཕྲིན་ལས་སྙིང་ལ་ཞུགས་པ་་་་
ལས། །སེམས་ཅན་མགོན་མེད་རྣམས་ཀྱི་མགོན་དང་ནི། །སྐྱབས་
མེད་རྣམས་ཀྱི་སྐྱབས་སུ་བདག་གྱུར་ཅིག།ལུས་སེམས་སྡུག་བསྔལ་དག་
ལས་གྲོལ་བ་དང་། །བདེ་དགའི་དཔལ་ལ་སྤྱོད་པར་འདོད་པ་
སོགས། །མ་ལུས་འགྲོ་བའི་འདོད་པ་འཇོ་བ་ལ། །སྨན་པའི་རྒྱལ་བོ་
279

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཉི་དང་མཚུངས་པར་ཤོག། གསོ་བ་རིག་པའི་སྣང་བྱེད་བྲིས་པ་ལས། །
བྱུང་བའི་བསོད་ནམས་ཕུང་བོ་ཇི་སྙེད་ཀུན། །ནམ་མཁའི་མཐའ་རུ་
བཅས་པའི་སེམས་ཅན་ལ། །མི་ཟད་ཕན་བདེ་འབྱུང་བའི་རྒྱུར་གྱུར་
ཅིག། ཅེས་བདུད་རྩི་སྙིང་བོ་ཡན་ལག་བརྒྱད་པ་རྩ་བའི་རྒྱུད་ཀྱི་རྣམ་བཤད་གསོ་
བ་རིག་པའི་སྣང་བ་ཞེས་བྱ་བ་འདི་ནི།གོང་གི་མི་སྣས་གསུངས་བཀོད་ལྟར། ཚེ་ཡི་
རིག་བྱེད་འཛིན་པའི་མི་ལ་བརྟེན་པའི་སྨན་རམས་པ་ཡེ་ཤེས་རྒྱ་མཚོ་ཞེས་བྱ་
བས། རྒྱ་བོད་ཧོར་སོགས་ཀྱི་ནད་པ་ཕྲེང་ལྟར་བསྒྲིགས་པ་ལ་བདུད་རྩི་སྨན་གྱི་
སྦྱིན་པ་སོགས་ལེགས་བྱས་བརྒྱ་ཕྲག་གི་སྒོ་ཕར་ཡངས་པོར་ཕྱེ་བའི་བ་ཡན་རྫོང་
གི་སྨན་གྱི་ཕོ་བྲང་ཆེན་པོར་བྲིས་པའི་ཡི་གེ་བ་ནི་འཚོ་བྱེད་ཆེན་མགོན་པོ་རྒྱ་
མཚོའོ། ། སརྦ་མངྒ་ལཾ། །
280 -

བརྒྱ་རྩའི་ལག་ལེན་བསོད་ནམས་རིན་ཆེན་འབྱུང་གནས།
༄༅། །བརྒྱ་རྩའི་ལག་ལེན་བསོད་ནམས་རིན་ཆེན་འབྱུང་
གནས་ཞེས་བྱ་བ་བཞུགས་སོ། །
ན་མོ་གུ་རུ་ལོ་ཀེ་ཤྭར་ཡ།མི་མཇེད་ཞིང་གི་མགོན་པོ་བཅོམ་ལྡན་
འདས། །མཁྱེན་པའི་དབང་ཕྱུག་མགོན་པོ་འཇམ་པའི་དབྱངས། །
སྙིང་རྗེའི་དབང་ཕྱུག་མགོན་པོ་སྤྱན་རས་གཟིགས། །མཐུ་སྟོབས་་
དབང་ཕྱུག་རྣམས་ལ་མགོས་ཕྱག་འཚལ། །གཏོར་མ་བརྒྱ་རྩའི་མཆོད་
སྦྱིན་བྱེད་པ་ནི། །ཚོགས་གཉིས་རིན་ཆེན་འདྲེན་པའི་ཤིང་རྟ་སྟེ། །དེ་
ཡི་ལག་ལེན་ཇི་ལྟར་བྱ་བའི་ཚུལ། །དམ་པའི་གསུང་ལ་བརྟེན་ནས་
འདིར་བཤད་བྱ། །དེ་ལ་འདིར་གཏོར་མ་བརྒྱ་རྩའི་རིམ་པ་བཤད་པ་
ལ། ལོ་རྒྱུས་དང་། ལག་ལེན་གྱི་རིམ་པ་གཉིས། དང་བོ་ནི། སྔོན་བཅོམ་
ལྡན་འདས་སེར་སྐྱའི་གནས་ན་བཞུགས་ཤིང་དགེ་སློང་གི་དགེ་འདུན་
དང་བཅས་པ་ལ་ཆོས་སྟོན་པའི་སྐབས་ཤིག་གཅུང་དགའ་བོ་བས་
མཐའི་གནས་ཤིག་ན་ཡོད་པའི་ཚེ་ནམ་གྱི་ཆ་སྨད་ལ་གཅུང་དགའ་
བོའི་མདུན་དུ།ཡི་དྭགས་གཟུགས་བྱད་མི་སྡུག་པ།མིག་ཁོང་དུ་བརྡིབས་
པ།མཆེ་བ་དང་སེན་མོ་རྣོལ་རིང་བ།སྐྲ་རྩུབ་ལ་འཛིངས་བ།དྲི་མི་ཞིམ་
པ། ལུས་ཤིན་ཏུ་རིད་ཅིང་སྐམ་པ། འཇིགས་ཤིང་སྐྱི་གཡའ་བ་ཞིག་
འོངས་ནས། དགའ་བོ་ཁྱོད་ད་ལྟའི་ཞག་བདུན་ནས་ཚོའི་དུས་བྱས་ཏེ་
ཡི་དྭགས་སུ་སྐྱེ་བར་འགྱུར་ཞིང་། དེར་ཚེ་བསྐལ་བ་བརྒྱད་ཁྲིར་གནས་
པར་འགྱུར་རོ་ཞེས་ཟེར་བ་དང༌། གཅུང་དགའ་བོ་འཇིགས་ཤིང་སྐྲག་
ནས་ཡི་དྭགས་དེ་ལ། བདག་ཡི་དྭགས་སུ་སྐྱེ་བའི་རྒྱུ་ཅི་ལས་བྱུང་། མིར་
སྐྱེ་བའི་ཐབས་གང་བྱས་ན་ཕན་ཞེས་དྲིས་པས། དེ་ན་རེ། ཁྱོད་ཀྱི་སྐྱེ་བ་
281

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སྔ་མ་སེར་སྣ་དང་སྐམས་ཆགས་དང་ལྡན་པས་ཉེས། དེ་ལས་ཐར་བར་
འདོད་ན་ཁྱོད་ཀྱིས་གང་གི་ཉི་མ་ལ། ཡི་དྭགས་གངྒཱའི་ཀླུང་གི་བྱེ་མ་སྙེད་
ལ་ཡུལ་དབུས་འགྱུར་ཚད་ཀྱི་འབྲས་བྲེ་བདུན་བདུན་སྦྱིན་པ་དང་།
བྲམ་ཟེ་དང་དྲང་སྲོང་བརྒྱ་སྟོང་ལའང་དེ་ལྟར་སྦྱིན་པ་དང་། ཁོ་བོའི་
ཕྱིར་དཀོན་མཆོག་གསུམ་ལ་མཆོད་པ་ཕུལ་ན། ཁྱོད་ཚེར་བཞིང་ཡི་
དྭགས་ཀྱི་འཇིག་རྟེན་ལས་ཐར་ནས་སླར་སྐྱེ་བར་འགྱུར་རོ་ཞེས་ཟེར་
ནས་ཡི་དྭགས་དེ་མི་སྣང་བར་གྱུར་ཏོ། །དེ་ནས་གཅུང་དགའ་བོ་་
འཇིགས་ཤིང་སྐྲག་ནས་མྱུར་དུ་སངས་རྒྱས་ཀྱི་དྲུང་དུ་ཕྱིན་ཏེ། སྔར་གྱི་
བྱུང་བའི་མཐའ་བརྗོད་ཅིང་བདག་ལ་ནུས་བ་ཅི་ཡང་མ་མཆིས་པས།
ཇི་ལྟར་བྱ་བའི་ཐབས་བསྟན་དུ་གསོལ་ཞེས་ཞུས་པས། བཅོམ་ལྡན་
འདས་ཀྱིས།དགའ་བོ་ཁྱོད་འཇིགས་བར་མ་བྱེད་ཅིག དགའ་བོ།ང་
ལ་གཟུངས་སྔགས་ཚད་མེད་པའི་འོད་ཟེར་རྣམ་པར་རྒྱལ་བའི་འོད་
ཅེས་བྱ་བ་ཡོད་དེ། སྔོན་བྲམ་ཟེའི་ཁྱེའུ་གྱུར་པ་ན། བྱང་ཆུབ་སེམས་
དཔའ་སྤྱན་རས་གཟིགས་དབང་ཕྱུག་དང༌། སངས་རྒྱས་དབང་ཕྱུག་
ཡོན་ཏན་འོད་ཅེས་བྱ་བ་ལས།གཟུངས་སྔགས་ཐོས་ནས་ཡི་དྭགས་ཚད་
མེད་པ་དང་བྲམ་ཟེ་དང་དྲང་སྲོང་མང་བོ་ལ་ཁ་ཟས་སྔགས་དེས་བྱིན་
པས་སྡུག་བསྔལ་དེ་དག་ལས་གྲོལ་ཏེ། ལྷར་སྐྱེས་པ་ཡིན་པས་ཁྱོད་ཀྱིས་
ཀྱང་ཟུངས་ཤིག ཁྱོད་ཀྱང་ཚེ་དང་བསོད་ནམས་འཕེལ་བར་་་་་་
འགྱུར་རོ། །གཞན་ལ་ཡཡང་སྤེལ་ཅིགདགའ་བོ་ཁྱོད་སྔ་དྲོ་ལ་སོགས་
པའི་དུས་སུ་སྣོད་གཙང་མར་ཆུ་གཙང་མ་བླུགས་ལ། འབྲས་ཆན་ནམ་
ཕྱེའམ་ཁུར་བ་ལ་སོགས་པ་ཅུང་ཟད་ཙམ་ཞིག་བཏབ་སྟེ། ལག་པ་
གཡས་མཆོག་སྦྱིན་དུ་བྱས་ལ་གཟུངས་སྔགས་ལན་བདུན་བཟླས་ཤིང་
དེ་བཞིན་གཤེགས་པ་བཞི་ལ་ཕྱག་འཚལ་ཏེ། སེ་གོ་ལ་ལན་བདུན་གྱིས་
282

བརྒྱ་རྩའི་ལག་ལེན་བསོད་ནམས་རིན་ཆེན་འབྱུང་གནས།
ས་གཙང་མར་བཏང་ན།ཕྱོགས་བཅུ་ནས་ལྷགས་པའི་ཡི་དྭགས་གངྒཱའི་
ཀླུང་གི་བྱེ་མ་སྙེད་ཀྱིས་སོ་སོ་ནས། ཡུལ་མ་གདྷིའི་བྲེ་ཚད་ལས་འཇལ་
པའི་བྲེ་བདུན་བདུན་ཐོབ་ནས།རང་རང་གི་ཡིད་བཞིན་དུ་བཟའ་པས་
ཆོག་ཤེས་ཤིང་འགྲངས་པ་དང་། ཡི་དྭགས་ཀྱི་ཁམས་སྤོང་བ་དང་ལྷར་
སྐྱེ་བར་འགྱུར་རོ། །དཀོན་མཆོག་མཆོད་པ་དང་བྲམ་ཟེ་དང་དྲང་
སྲོང་ལ་སྦྱིན་ན།ཁ་ཟས་གཙང་མས་སྣོད་གཙང་མ་བཀང་སྟེ། གཟུངས་
སྔགས་ལན་བདུན་བཟླས་ནས་འབབ་ཆུ་གཙང་མར་གཏོར་ན་ལྷ་རྫས་
ཀྱི་ཞལ་ཟས་དམ་པར་འགྱུར་རོ། །ཞེས་གསུངས་པས། གཅུང་དགའ་
བོས་དེ་ལྟར་མཛད་པས་སྡུག་བསྔལ་ལས་གྲོལ་ནས་གཞན་ཡང་ཡོན་
ཏན་ཚད་མེད་པ་བརྙེས་སོ་ཞེས་འབྱུང་ངོ་། །མདོ་འགྲེལ་ལས། འབྲས་
སྐམ་པོ་མགདྷའི་བྲེ་ཆུང་གང་ལི་ན། མ་གདྷའི་སྲང་བཅུ་དྲུག་སྟེ། མ་
གདྷའི་སྲང་གཅིག་ལ་བོད་ཀྱི་སྲང་གཉིས་ཡོད་དོ། །ཞེས་སོ། །གཉིས་
པ་ལག་ལེན་གྱི་རིམ་པ་ནི། ཞོ་འོ་མ་མར་དང་། ཀ་ར་བུ་རམ་སྦྲང་རྩི་སྟེ།
དཀར་གསུམ་མངར་གསུམ་དང་། འབྱོར་ན། གསེར་དངུལ་མུ་ཏིག་བྱི་
རུ་མུ་མེན་ཏེ་རིན་པོ་ཆེ་སྣ་ལྔ་སྔོན་སངས་རྒྱས་བཅོམ་ལྡན་འདས་ལྷ་མོ་
ནོར་སྦྱིན་མས་ཕུལ་བས།བཅོམ་ལྡན་འདས་ཀྱིས་བཀྲ་ཤིས་ཤིང་དགོས་
འདོད་འབྱུང་བའི་རྫས་སུ་བྱིན་གྱིས་བརླབས་པར་གསུངས། སྟག་གིས་
ཕུལ་བའི་བྱཱ་ག་ཧ་སྟེ་སྟག་ཚིར་ཀཎྚ་ཀ་རི་དང་།སེང་གེས་ཕུལ་བའི་སང་
ཀྲི་སྟེ་སླེ་ཏྲེ་དང་། ནགས་ཀྱི་ལྷ་མོས་ཕུལ་བའི་ཨ་བ་ར་ཛི་ཏ་སྟེ་གཞན་
གྱིས་མི་ཐུབ་པ་དཀར་པོ་ཤུ་དག་དཀར་པོ་དང་།ཆུ་སྲིན་གྱིས་ཕུལ་བའི་
སྡོ་ཆུ་སྲིན་སྡེར་མོ་དང་།བརྒྱ་བྱིན་གྱིས་ཕུལ་བའི་ཨིནྡྲ་ཧ་རི་དབང་པོའི་
ལག་པ་སྟེ། སྨན་སྣ་ལྔས་ནད་སོགས་མི་འབྱུང་ཞིང་བདེ་བ་སྐྱེད་པར་
གསུངས།འབྲས་དང་གྲོ་དང་ནས་དང་ཏིལ་དང་མོན་སྲན་གྲེའུ་སྟེ་འབྲུ་
283

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སྣ་ལྔས་ལོངས་སྤྱོད་འཕེལ་ཞིང་མུ་གེ་མི་འབྱུང་བར་བཤད།འོད་འཆང་
ལྷ་མོས་ཕུལ་བའི་ག་བུར་དང་། སྐྱོང་བྱེད་ལྷ་མོས་ཕུལ་བའི་ཙན་དན་
དང་། ཁ་ཆེ་དྲི་བཟང་བཙུན་མོས་ཕུལ་བའི་གུར་གུམ་དང་། གསེར་
མདོག་ལྷ་མོས་ཕུལ་བའི་ཨ་ཀ་རུ་དང་། སྲིན་མོས་ཕུལ་བའི་ཛ་ཏི་སྟེ།དྲི་
ལྔས་ཚུལ་ཁྲིམས་དག་ཅིང་ངན་འགྲོར་མི་ལྟུང་བར་བཤད། དྲང་སྲོང་
རྣམ་མང་གིས་ཕུལ་བའི་སའི་སྙིང་བོ་གསེར་དང་། ཀླུའི་རྒྱལ་བོ་རྒྱ་
མཚོས་ཕུལ་བའི་ཆུའི་སྙིང་བོ་ལན་ཚྭ་དང༌། ཚོང་དཔོན་ཀ་གོན་གྱིས་
ཕུལ་བའི་མེ་ཏོག་གི་སྙིང་བོ་སྦྲང་རྩི་དང་། ཞིང་བའི་བུ་མོ་ལེགས་སྐྱེས་
མས་ཕུལ་བའི་རྩི་ཏོག་གི་སྙིང་བོ་མར་དང་། སྤྲེལ་རྒྱལ་ཧ་ལུ་མན་དྷས་
ཕུལ་བའི་ཤིང་ཏོག་གི་སྙིང་བོ་བུ་རམ་སྟེ། སྙིང་བོ་ལྔས་འཁོར་འདས་ཀྱི་
བཅུད་འཕེལ་ཞིང་དོན་ཐམས་ཅད་འགྲུབ་བར་གསུངས། འདི་རྣམས་
ལ་བཀྲ་ཤིས་བུམ་རྫས་ཉེར་ལྔ་ཞེས་ཀྱང་ཟེར་དེ། དེ་ལྟར་དཀར་གསུམ་
མངར་གསུམ་དང་བུམ་རྫས་སོགས་བསྲེས་པའམ་མེད་ཀྱང་རུང་སྟེ།
ཟན་རིལ་བརྒྱ་དང་དྲུག་ཅུ་ལྷག་ཙམ་ཞིག་ལེགས་པར་བཟོ།གཏོར་སྣོད་
ཐེབ་བདུན་བཤམས།ཐེབ་དང་བོར་བདག་བསྐྱེད་ཐུགས་རྗེ་ཆེན་པོ་ལ་
འབུལ་རྒྱུའི་རིལ་བུ་བཅུ་དང་།ཚོགས་ཞིང་ལ་རིལ་བུ་བཅུ་སྟེ་རིལ་བུ་ཉི་
ཤུ། ཐེབ་གཉིས་པར་བརྒྱ་རྩའི་དངོས་གཞི་མཆོག་གསུམ་སྤྱི་དང་། མྱུར་
མཛད་མགོན་པོ་སོགས་དང་།དྲང་སྲོང་མཆོག་བརྒྱད་སོགས་དང་།ཛམ་
བྷ་ལ་སོགས་ཡར་མགྲོན་ཚན་པ་བཞི་ལ་རིལ་བུ་བཅུ་བཅུ་སྟེ་རིལ་བུ་
བཞི་བཅུ། ཐེབ་གསུམ་པར་ས་ཡི་ལྷ་མོ་སོགས་དང་། རྟ་བདག་བརྒྱད་
སོགས་དང་། བགེགས་རིགས་སོགས་དང་།འགྲོ་བ་རིགས་དྲུག་སྟེ་བར་
མགྲོན་ཚན་པ་བཞི་ལ་རིལ་བུ་བཅུ་བཅུ་སྟེ་རིལ་བུ་བཞི་བཅུ་ཐེབ་བཞི་
བར་ཡི་དྭགས།ལན་ཆགས།བར་དོ་བ་སྟེ་མར་མགྲོན་ཚན་པ་གསུམ་ལ་
― 284

བརྒྱ་རྩའི་ལག་ལེན་བསོད་ནམས་རིན་ཆེན་འབྱུང་གནས།
རིལ་བུ་བཅུ་བཅུ་སྟེ་རིལ་བུ་སུམ་ཅུ། ཐེབ་ལྔ་བར་ལྷག་མགྲོན་ལ་ཟན་
རིལ་བརྒྱད། ཐེབ་དྲུག་པར་ཀླུ་གཏོར་རིལ་བུ་བརྒྱད། ཐེབ་བདུན་པར་
ཆབ་གཏོར་རིལ་བུ་བཅུ་གསུམ་སོགས་བཤམས་པ་འདི།རྗེ་གསེར་ཁང་
བ་ཡབ་སྲས་རྣམས་ཀྱི་ཕྱག་ལེན་རེད། གཏོར་ཐེབ་བདུན་པོ་ཆུ་གཙང་
གིས་བཀང་སྟེ་མགྲོན་རྣམས་ཀྱི་ཡིད་ཚིམ་པ་ཞིག་བྱེད་དགོས་གསུངས།
གལ་ཏེ་གཏོར་སྣོད་མང་པོ་མེད་ན་སྣོད་ཅུང་ཟད་ཆེ་བ་ཞིག་ཏུ་སྤུང་
གཏོར་བྱས་ཀྱང་ཆོག་གསུངས། གསུང་ཚུལ་ནི། སྐྱབས་མགྲོ་སེམས་
བསྐྱེད་ཚད་མེད་བཞི་སྒོམ་པ་བསྔོན་དུ་བཏང་སྟེ། ཨོཾ་པདྨོཥཱི་ཥ་བི་མ་ལེ་
ཧཱུཾ་ཕཊ།ཅེས་ལན་བདུན་ནམ་གསུམ་བཟླས་ཏེ་ཏིང་ཤག་ལ་ཕུ་འདེབས།
དེ་ནས་ཏིང་ཤག་ལན་གཉིས་ཁྲོལ་ཏེ། ཨོཾ་ས་མྦྷ་ར་སམྦྷར་བི་མ་ན་ཀ་ར་
མ་ཧཱ་ཛ་ཝ་ཧཱུྃ་ཨོཾ་སྨ་ར་སྨ་ར་བི་མ་ན་ཀ་ར་མ་ཧཛ་ཝ་ཧཱུཾ། །ཞེས་འགྱུར་
སྔགས་ལན་གསུམ་མམ་བདུན་བརྗོད།དེ་ནས་ཁྱད་པར་མ་སེམས་ཅན།
ཞེས་སོགས་ཆོ་ག་ལྟར་ལ། ཨོཾ་སྭབྷཱཝཱ་ཤཱདྡྷ་སརྦ་དྷརྨཱསྭ་བྷཱཝཱ་ཤུདྷོཉཧཾ།
སྔགས་དོན་ནི། རང་བཞིན་གྱིས་དག་པ་ཆོས་ཐམས་ཅད་རང་བཞིན་
གྱིས་དག་པའི་བདག་ཉིད་དོ། །ཞེས་པའོ། །ཡེ་ཤེས་པ་དང་དབང་གི་
ལྷ་རྣམས་སྤྱན་དྲངས་ཞེས་པར་ཏིང་ཤག་གཅིག་དང་།འོད་དཔག་མེད་
ཀྱིས་དབུ་བརྒྱན་པར་གྱུར།ཅེས་ཏིང་ཤག་གཅིག་འཁྲོལ།མཆོད་གཏོར་
བྱིན་རླབས་སྐབས་གཞན་དག་ཆོ་ག་ལྟར་ལ། ཨོཾ་ལས་མཆོད་གཏོཪ་
རྣམས་དྭངས་ཤིང་ཐོགས་པ་མེད་པ་ཞེས་འདོན།འོན་ཏུ་མགྲོན་ཚན་སོ་
སོའི་གཏོར་མ་བྱིན་རླབས་རྒྱས་པ་བྱེད་ན་འདི་ལྟར་བྱེད། ཟག་པ་མེད་
པའི་བདུད་རྩིའི་རྒྱ་མཚོ་ཆེན་པོར་གྱུར་ཅེས་ཏིང་ཤག་གཅིག་འཁྲོལ་ཏེ།
ཨོཾཨཱཿ ཧཱུཾ་ལན་གསུམ་གྱིས་བྱིན་གྱིས་བརླབས། མཆོད་པ་ལ་ཏིང་ཤག་
གཅིག་འཁྲོལ། མགྲོན་སྤྱན་འདྲེན་ནི། ཡང་མགྲོན་གྱི་གཙོ་བོ་སྲི་ཞུ་བྱ་
285

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བའི་ཡེ་ཤེས་སྐར་མདའི་སྔགས་ཀྱི་དོན་ནི།ཨོཾ་ནི་རྒྱུད་རྡོ་རྗེ་རྩེ་མོ་ལས།ཨོཾ་
ནི་ཅི་ཞིག་ཡིན་པར་བཤད།།མཆོག་དང་ནོར་སྟེར་དཔལ་དང་་་
གཡང་། །སྐལ་བཟང་རྣམ་པ་དང་ལྡན་ཞིང་། །དམ་བཅའ་བ་དང་
བཀྲ་ཤིས་དོན། །ནོར་བུ་འཛིན་པའི་སྙིང་བོ་ཡིན། །ཞེས་གསུངས་པ་
ལྟར།ཨོཾ་ཛྙཱ་ན་ཨ་ཝ་ལོ་ཀི་ཏེ།ཡེ་ཤེས་ཀྱིས་ངེས་གཟིགས་པ།ན་མཿ །བཟང་
བོ། ས་མནྟ། ཀུན་ནས། སྤར་ཎཱ། འཕྲོ་བ། ར་སྨི། འོད་ཟེར། བྷ་ཝ། ངོ་
བོ།ས་མ་ཡ།དམ་ཚིག མ་ཧཱ་མ་ཎི།ནོར་བུ་ཆེན་པོ།དུ་རུ་དུ་རུ།རིངས་
པར་མཛོད་ཅིག རིངས་པར་མཛོད་ཅིག་ཅེས་པའོ། །རིངས་པ་ནི་
བྲེལ་བའི་དོན་ཏེ། མྱུར་དུ་ལྟ་བུའོ། །ཧྲི་ད་ཡ། སྙིང་བོ། ཛཱ་ལ་ནི། དྲ་བ།
ཧཱུཾ། དོན་དེ་གསལ་བར་བྱེད་པ་སྟེ། རྡོ་རྗེ་རྩེ་མོ་ལས། ཡི་གེ་ཧཱུཾ་ནི་ཅི་ཡིན་
བརྗོད། །སྡུག་བསྔལ་འཆོས་ཤིང་འཇོམས་པར་བྱེད། །སྲིད་པའི་་་
ཞགས་པ་གཅོད་བྱེད་ཅིང་། །གདུག་པ་དང་ས་ཤིང་གསོད་བྱེད་་་་
པའི། །ཧཱུྃ་ནི་མཆོག་ཏུ་དྲན་པར་བྱ། །ཞེས་སོ། །བུ་སྟོན་རིན་པོ་ཆེས།
སྔགས་འདི་བརྗོད་ཅིང་ཆུ་སྦྱིན་བཏང་བས།བདག་གི་ལུས་རྡུལ་སྙེད་དུ་
སྤྲུལ་ནས་འཕགས་པ་རྣམས་ལ་མཆོད་པ་ཕུལ་བས་མཉེས་པ་དང་།
སེམས་ཅན་ཐམས་ཅད་ལ་བྱིན་པས་རྒྱལ་ཕམ་མེད་ཅིང་འཐབ་རྩོད་
མེད་པ་དང་། སོ་སོར་མོས་པ་བཞིན་དུ་ཐོབ་པར་བསམ་མོ་གསུངས།
སེམས་ཀྱི་རྒྱན་ལ་སོགས་བཞི་ནི།མདོ་ལས།སེམས་ཀྱི་རྒྱན་གྱི་དོན་དང་།
སེམས་ཀྱི་ཡོ་བྱད་ཀྱི་དོན་དང་།རྣལ་འབྱོར་གྱི་ཚོགས་ཀྱི་དོན་དང་།དོན་
གྱི་མཆོག་ཐོབ་པར་བྱ་བའི་ཕྱིར་སྦྱིན་པ་བྱེད་པའོ། །ཞེས་གསུངས།
དོན་ནི་སེམས་ཀྱི་རྒྱན་ནི་རྫུ་འཕྲུལ་ལོ། །སེམས་ཀྱི་ཡོ་བྱད་ནི་འཕགས་
པའི་ལམ་ཡན་ལག་བརྒྱད་པའོ། །རྣལ་འབྱོར་གྱི་ཚོགས་ནི་ཞི་གནས་
དང་ལྷག་མཐོང་ངོ་། །དོན་གྱི་མཆོག་ནི་དགྲ་བཅོམ་པའམ་མྱ་ངན་
286

བརྒྱ་རྩའི་ལག་ལེན་བསོད་ནམས་རིན་ཆེན་འབྱུང་གནས།
་འདས་པ་འཐོབ་པའོ། །ཞེས་སློབ་དཔོན་རྒྱལ་བོའི་སྲས་ཀྱིས་
གསུངས་ལ། ས་སྡེ་ལས། ཟང་ཟིང་མེད་པའི་སེམས་ཀྱིས་དོན་གྱི་མཆོག་
མྱ་ངན་ལས་འདས་པར་བསྔོས་པ་དང་། རྣལ་འབྱོར་གྱི་ཚོགས་མྱང་
འདས་ཀྱི་རྒྱུ་ཚོགས་སུ་འགྱུར་བ་དང་། སེམས་ཀྱི་རྒྱན་བདེ་འགྲོར་འགྲོ་
བ་དང་། སེམས་ཀྱི་ཡོ་བྱད་ལོངས་སྤྱོད་ཆེན་པོར་ཡང་འགྱུར་བའོ། །
ཞེས་གསུངས་ཀྱང་བཤད་པའི་རྣམ་གྲངས་ཡིན་པས་གཉིས་ཀ་ལྟར་
ཡང་འཐད་དོ། །མགྲོན་ཚན་བཅུ་གཉིས་ཕྱེ་བ་ལས། མགྲོན་གཏོར་རེ་
རེའི་མགོར་སྔར་ལྟར་བྱིན་རླབས་རྒྱས་པ་ཐ་མ། ཡང་ན།ཨོཾ་ཨཱཿ་ཧཱུྃ་ལན་
གསུམ་རེས་ཀྱིས་བྱིན་རླབས་བྱ། ཡར་མགྲོན་བཞིའི་མཆོད་པའི་སྐབས་
སུ་ཏིང་ཤག་གཅིག་རེ་དང༌། འབུལ་ཞེས་པར་ཏིང་ཤག་གཅིག་རེ་་
འཁྲོལ། འདོད་གསོལ་རྣམས་ཀྱི་སྐབས་སུ་ཆོག་དོན་ཡིད་ལ་བསམ་
བཞིན་དུ་ཐལ་མོ་རེ་སྦྱོར། ཕར་མགྲོན་མན་ལ་གཏོར་སྔགས་ཀྱི་མཇུག་
ཏུ་དེ་བཞིན་གཤེགས་པ་བཞིའི་མཚན་བརྗོད་སྐབས་ཐལ་མོ་རེ་སྦྱོར།
ཡུལ་ལྷ་གཞི་བདག་རྣམས་ལ་འབུལ་ཞེས་སོགས་འབུལ་ཚིག་རྣརྣམས་ཀྱི་
སྐབས་སུ་ཏིང་ཤག་གི་སྒྲ་ཆུང་བ་དང་།དེ་ལས་ཅུང་ཟད་ཆེ་བ་གཉིས་རེ་
འཁྲོལ་གསུངས།མགྲོན་ཚན་དང་བོ་བཅུ་གཅིག་ལ་རིལ་བུ་བཅུ་རེ་ཡོད་
པས་གཏོར་སྔགས་སམྦྷ་ར་ལན་བཅུ་རེ་བརྗོད། མདོ་ལས་ལན་བདུན་
ཞེས་གསུང་ཡང་ལན་བཅུ་རེ་བརྗོད་པ་ཕྱག་ལེན་རེད།ལྷག་མགྲོན་ལས་
སམ་བྷ་ར་བརྒྱད་ཀྱིས་བསྔོ། བར་དོ་བའི་རིལ་བུ་བཅུ་ནི་དམ་པ་སྔ་མ་
རྣམས་ཀྱིས་ཕྱག་ལེན་དུ་མཛད་པ་མ་གཏོགས་གཏོར་མ་བརྒྱ་རྩ་བརྒྱད་
ཀྱི་གྲངས་སུ་མི་རྩི། ཡི་དྭགས་ཁ་ན་མེ་འབར་བ་སྐྱབས་པའི་གཟུངས་
ལས།དེའི་ཚེ་བཅོམ་ལྡན་འདས་ཀྱིས་ཀུན་དགའ་བོ་ལ།གཟུངས་སྔགས་
འདི་བཀའ་སྩལ་ཏེ།ན་མཿབ་རྦ་ཏ་ཐཱ་ག་ཏ་ཨ་བ་ལོ་ཀི་ཏེ།ཨོཾ་སཾ་བྷ་ར་སཾ་
287

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བྷ་ར་ཧཱུཾ། རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་ཚེ་རིང་བར་
འདོད་དམ།བསོད་ནམས་ཆེ་ཞིང་འཕེལ་བ་དང་།སྦྱིན་པའི་ཕ་རོལ་ཏུ་
ཕྱིན་པ་མྱུར་ཏུ་ཡོངས་སུ་རྫོགས་པར་འདོད་ན། རྟག་ཏུ་སྔ་དྲོའི་དུས་
སམ། ཡང་ན་དུས་ཐམས་ཅད་དུ་བྱས་ཀྱང་བར་ཆད་དུ་འགྱུར་བ་མེད་
དོ། །སྣོད་གཙང་མའི་ནང་དུ་ཆུ་གཙང་བ་བླུགས་ལ་འབྲས་ཆན་ནམ།
ཕྱེའམ།ཁུར་བ་ལ་སོགས་པ་ཅུང་ཟད་ཅིག་བཏབ་སྟེ།ལག་པ་གཡས་པ་
སྣོད་ཀྱི་སྟེང་དུ་བཞག་སྟེ། གཟུངས་འདི་ལན་བདུན་སྔགས་ནས་དེ་
བཞིན་གཤེགས་པ་བཞིའི་མཚན་ནས་བརྗོད་པར་བྱའོ། །ཞེས་དང་།
ཡི་དྭགས་ཁ་ལ་མེ་འབར་དབུགས་དབྱུང་བའི་གཏོར་མའི་ཆོ་ག་ལས།
ན་མ་ས་རྦ་ཏ་ཐཱ་ག་ཏ་ཨ་བ་ལོ་ཀེ་ཏེ། ཨོཾ་སཾ་བྷ་ར་ཧཱུཾ། ཀུན་དགའ་བོ་
གཟུངས་འདི་ཡི་དྭགས་ཀྱི་གཏོར་མ་ལ་ལན་བདུན་བཟླས་བརྗོད་བྱས་
ནས། ལག་པ་བརྒྱང་སྟེ་དྲུང་དུ་སྦྱིན་པར་བྱའོ། །སེ་གོལ་ཡང་བརྡབ་
བར་བྱའོ། །དེ་ལྟར་བྱས་ན་དེ་དག་ཟོས་པ་ཙམ་གྱིས་ཡི་དྭགས་ཀྱི་
འཇིག་རྟེན་ནས་ཤི་འཕོས་ཏེ།ལྷ་རྣམས་ཀྱི་ནང་དུ་སྐྱེ་བར་འགྱུར་རོ། །
ཞེས་ཆོ་ག་ཕན་ཡོན་དང་བཅས་པ་གསུངས་སོ། །རྒྱ་ཆེན་ཤུགས་ལྡན་
གྱི་སྔགས་འདི་བརྗོད་པའི་ཚེ། ལག་པ་གཡས་པའི་ཁུ་ཚུར་གྱི་མཛུབ་མོ་
བསྒྲེང་ཞིང་མཐེ་བོང་དང་གུང་མོ་གཉིས་ཀྱིས་སེ་གོལ་གཏོག་ལ། ན་
མཿ ས་རྦ་ཏ་ཐཱ་ག་ཏ་ཨ་བ་ལོ་ཀི་ཏེ། ཨོཾ་སཾ་བྷ་ར་སཾ་བྷ་ར་ཧཱུཾ། ཞེས་བརྗོད་
དེ་བསྔོ།སྔགས་དོན་ནི།ན་མཿས་རྦ་ཏ་ཐཱ་ག་ཏ་ནི་དེ་བཞིན་གཤེགས་པ་
ཐམས་ཅད་ལ་ཕྱག་འཚལ་ལོ། །ཞེས་པའོ། །ཨ་བ་ལོ་ཀི་ཏེ། ངེས་པར་
གཟིགས་པ།ཞེས་པའོ། །ཨོཾ་ས་མ་བྷ་ར་ས་མ་བྷ་ར།ཡང་དག་པར་རྒྱས་
པ། ཡང་དག་པར་རྒྱས་པ། ཞེས་པའོ། །ཧཱུཾ་ནི་དོན་དེ་གསལ་བར་བྱེད་
པ་སྟེ། སྐབས་འདིར་དེ་ལྟར་རྒྱས་པར་གྱུར་ཅིག་གི་དོན་ནོ། །མདོར་
288 -

བརྒྱ་རྩའི་ལག་ལེན་བསོད་ནམས་རིན་ཆེན་འབྱུང་གནས།
བསྡུས་ན། སྦྱིན་ཡུལ་རྣམས་ཀྱིས་ངེས་པར་གཟིགས་པའི་ངོར་འདོད་
པའི་ཡོན་ཏན་ལྔ་སོགས་འབྱུང་ཞིང་།ཡང་དག་པར་རྒྱས་པར་གྱུར་ཅིག
ཡང་དག་པར་རྒྱས་པར་གྱུར་ཅིག་ཅེས་པའོ། །དེ་བཞིན་གཤེགས་པ་
བཞི་བོ་ཡང་བཞུགས་སྟངས་པདྨ་དང་ཟླ་བའི་གདན་ལ་སྐྱིལ་ཀྲུང་གིས་
བཞུགས་པར་བཤད།རྒྱལ་བ་རིན་ཆེན་མང་ནི་སྐུ་མདོག་སེར་བོ་གསེར་
བཙོམ་ལྟ་བུ། ན་བཟའ་ཆོས་གོས་ངུར་སྨྲིག་གསོལ་བ་མཆོག་གི་སྤྲུལ་
སྐུའི་རྣམ་པ་ཅན།ཕྱག་གཡས་མཆོག་སྦྱིན་དང་གཡོན་མཉམ་བཞག་གི་
ཕྱག་རྒྱ་མཛད་པ། བདེ་གཤེགས་གཟུགས་མཛེས་དམ་པ་ནི་སྐུ་མདོག་
དཀར་པོ་གངས་གྱི་རི་བོ་ལ་ཟླ་བ་ཤར་བ་ལྟ་བུ། བདེ་གཤེགས་ཕྱི་མ་
གསུམ་གཡང་དར་སྣ་ཚོགས་ཀྱི་སྟོད་གཡོགས་དང་སྨད་གཡོགས་་་་་་
གསོལ་བ། ལོངས་སྤྱོད་རྫོགས་པའི་སྐུའི་ཆ་བྱད་ཅན་དུ་གསུངས། བདེ་
གཤེགས་གཟུགས་མཛེས་དམ་པ་སྐུ་གཡས་ཕྱོགས་སུ་ཅུང་ཟད་འགྱིང་
བར་བཞུགས་པ། ཕྱག་གཡས་མཆོག་སྦྱིན་དང་གཡོན་པདྨ་དཀར་བོ་
འཛིན་པ།བདེ་གཤེགས་སྐུ་འབྱམས་ཀླས་ནི།སྐུ་མདོག་དམར་སེར་གུར་
ཀུམ་གྱི་རི་ལ་ཉི་མ་ཤར་བ་ལྟ་བུ།ཕྱག་གཡས་རལ་གྲི་དང་།གཡོན་ཨུཏྤལ་
དང་པོ་ཏི་འཛིན་པ། བདེ་གཤེགས་འཇིགས་བྲལ་ནི་སྐུ་མདོག་ལྗང་གུ
ཕྱག་གཡས་རྡོ་རྗེ་དང་གཡོན་སྐྱབས་སྦྱིན་གྱི་ཕྱག་རྒྱ་མཛད་པ་ཞིག་
ཡིན་པར་གསུངས། དེ་བཞིན་གཤེགས་པ་བཞིའི་མཚན་བརྗོད་པའི་
ཕན་ཡོན་ནི། རྒྱལ་བ་རིན་ཆེན་མང་གི་མཚན་ནས་བརྗོད་ཅིང་ཕྱག་
འཚལ་བས།སྦྱིན་ཡུལ་སོགས་ཀྱི་དབུལ་ཕོངས་ཀྱི་སྡུག་བསྔལ་དང་དེ་རྒྱུ་
སེར་སྣ་རྒྱུ་འབྲས་དང་བཅས་པ་དག་སྟེ། རང་རང་གི་ཇི་འདོད་པའི་
ལོངས་སྤྱོད་ཀྱིས་ཚིམས་པ་དང་། བདེ་གཤེགས་གཟུགས་མཛེས་དམ་
པའི་མཚན་ནིས་བརྗོད་པས། མིག་རྣ་སོགས་དབང་བོ་མཚང་བ་དང་
289

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལུས་ཀྱི་མི་སྡུག་པ་ཐམས་ཅད་ཞི་ནས་གཟུགས་བཟང་ཞིང་མཛེས་པ་
སོགས་ཐོབ་པ་དང་། བདེ་གཤེགས་སྐུ་འབྱམས་ཀླས་ཀྱི་མཚན་ནས་
བརྗོད་པས།ལུས་ཀྱི་ནད་དང་སེམས་ཀྱི་སྡུག་བསྔལ་སོགས་ཞི་ནས་ལུས་
བྱམས་པ་དང་བསམ་པ་བྱང་ཆུབ་ཀྱི་སེམས་དང་ལྡན་པར་འགྱུར་བ་
དང་།བདེ་གཤེགས་འཇིགས་བྲལ་གྱི་མཚན་ནས་བརྗོད་པས།ཕན་ཚུན་
གཅིག་གིས་གཅིག་ལ་མཚེ་བ་དང་གསོད་པ་ལ་སོགས་པའི་འཇིགས་
སྐྲག་གི་སྡུག་བསྔལ་དང་བྲལ་བར་འགྱུར་བའི་ཕན་ཡོན་ཡོད་གསུངས།
བུ་སྟོན་རིན་པོ་ཆེའི་ཆོས་སྤྱོད་བདེ་ལམ་ལས། འདི་མན་ཆད་ལ་ཨོཾ་
ཨཱཿ ཧཱུཾ་ལན་གསུམ་གྱིས་བདུད་རྩིའི་རང་བཞིན་དུ་བྱིན་གྱིས་བརླབ་
ཅིང་། ཁྱད་པར་གང་ལ་གང་འོས་ཤིང་མཁོ་བའི་ཡོ་བྱད་དུ་བསམ་ལ།
སྔགས་ལན་བདུན་བརྗོད་བས་ཀྱང་མཁོ་རྒུའི་ལོངས་སྤྱོད་ཕུན་སུམ་
ཚོགས་པར་བྱིན་གྱིས་བརླབ་ལ།དེ་བཞིན་གཤེགས་པ་རྒྱལ་བ་རིན་ཆེན་
མང་ལ་ཕྱག་མཚལ་ལོ། །ཞེས་པས་མགྲོན་རྣམས་ཀྱི་དབང་བོ་ལྔའི་
སྤྱོད་ཡུལ་དུ་རིན་པོ་ཆེ་ལ་སོགས་པ་འདོད་པའི་ཡོན་ཏན་ཆར་བཞིན་
དུ་འབྱུང་བར་བསམ། སྐུ་འབྱམས་ཀླས་ལ་ཞེས་པས་འདོད་ཡོན་དེ་
རྣམས་ཀྱང་ནམ་མཁའི་མཐའ་ཀླས་པར་རྒྱ་ཆེར་སྤེལ་ཞིང་། མགྲོན་སོ་
སོའི་ལུས་ཀྱང་མི་སྡུག་པ་དང་ཆུང་བ་སོགས་ཀྱི་སྐྱོན་སྤངས་ཏེ་ཡིད་དུ་
འོང་བ་ཉིད་དུ་གྱུར་པར་བསམ་མོ། །གཟུགས་མཛེས་དམ་པ་ལ་ཞེས་
པས།ལོང་བ་དང་།འོན་པ་དང་།ཝ་བ་ཅན་དང་།གྲེ་བ་དོག་པ་ལ་སོགས་
པ་ལུས་ཀྱི་སྐྱོན་ཐམས་ཅད་དག་ནས་སྐྱོན་མེད་པར་བསམ་མོ། །
འཇིགས་པ་ཐམས་ཅད་དང་བྲལ་བ་ལ་ཞེས་པས། ལོངས་སྤྱོད་ལ་སྲུང་
མས་བསྲུངས་ནས་མི་ཐོབ་པ་དང་།འཐབ་པ་དང་།རྩོད་པ་ལ་སོགས་པ་
མེད་པར་མཉམ་པོ་ཐོབ་བསམ་མོ། །ཞེས་སོ། །དྲང་སྲོང་བདེན་ཚིག་
290

བརྒྱ་རྩའི་ལག་ལེན་བསོད་ནམས་རིན་ཆེན་འབྱུང་གནས།
གྲུབ་པ་བརྒྱད་ནི།དྲང་སྲོང་ཆེན་པོ་མེ་སྦྱིན་ཞེས་བྱ་བ་ཕྱག་ན་རིན་པོ་ཆེ་
འབར་བ་བསྣམས་པ། དྲང་སྲོང་ཆེན་པོ་གནག་ཚ་ཞེས་བྱ་བ་ཕྱག་ན་
འཁོར་ལོ་བསྣམས་པ། དྲང་སྲོང་ཆེན་པོ་ཡང་དག་ཤེས་ཞེས་བྱ་བ་ཕྱག་
ན་རྡོ་རྗེ་བསྣམས་པ། དྲང་སྲོང་ཆེན་པོ་མདུན་དུ་འདོར་ཞེས་བྱ་ཕྱག་ན་
རྩེ་གསུམ་བསྣམས་པ།དྲང་སྲོང་ཆེན་པོ་ཀྱ་ཀྱུ་ཞེས་བྱ་བ་ཕྱག་ན་རིན་པོ་
ཆེའི་སྒྲོམ་བུ་བསྣམས་པ། དྲང་སྲོང་ཆེན་པོ་འགྱུར་མེད་ཅེས་བྱ་བ་ཕྱག་
ན་དགྲ་སྟ་བསྣམས་པ། དྲང་སྲོང་ཆེན་པོ་ཨ་གུར་ཞེས་བྱ་བ་ཕྱག་ན་མེ་
དཔང་བསྣམས་པ། དྲང་སྲོང་ཆེན་པོ་གཡོག་འདོག་ཞེས་བྱ་བ་ཕྱག་ན་
འཁོར་ལོ་བསྣམས་པ་སོགས་དྲང་སྲོང་བདེན་ཚིག་གྲུབ་པ་རྣམས་ལ་
གཏོར་མ་ཕུལ་ཏེ་འདོད་དོན་གསོལ་པས། དྲང་སྲོང་ཆེན་པོ་དེ་རྣམས་
ཀྱིས།བདག་གིས་ཇི་ལྟར་གསོལ་བ་བཞིན་དུ་འགྲུབ་པར་གྱུར་ཅིག་ཅིས་
ཐུགས་སྨོན་གནང་བར་བསམ་མོ། །བགེགས་རིགས་སྟོང་ཕྲག་བརྒྱད་
ཅུ་ནི། ཕོ་གདོན་གྱི་བགེགས་རིགས་སུམ་བརྒྱ་དྲུག་ཅུ། མོ་གདོན་གྱི་
བགེགས་རིགས་སུམ་བརྒྱ་དྲུག་ཅུ། ཀླུ་དང་ས་བདག་གི་རིགས་ཀྱི་་་
བགེགས་རིགས་སུམ་བརྒྱ་དྲུག་ཅུ་སྟེ། བསྡོམས་པས་བགེགས་རིགས་
སྟོང་ཕྲག་གཅིག་དང་བརྒྱད་ཅུའོ། །ཡང་འདྲེན་ལུགས་གཅིག་ལ། ལྷ་
ཀླུ་གནོད་སྦྱིན་དྲང་སྲོང་ས་བདག་མ་མོ་གཤིན་རྗེ་རྒྱལ་བོ་བཙན་་་་
བདུད་སྲིན་མོ་ཐེའུ་རང་བསིན་མོ་གཟའ་གཉེན་སྨན་མོ་དྲི་ཟ་དམུ་
གདོན་གྲུལ་བུམ་མིའམ་ཅི་ལྷོ་འཕྱེ་ཆེན་མོ་སྟེ། རྩ་བའི་གདོན་རིགས་
ཉེར་གཅིག་པོ་རེ་རེ་ལས་བྱུང་པའི་སྤྲུལ་བ་ཡང་སྤྲུལ་ཕོ་ཉ་སོགས་ལྔ་
བཅུ་ལྔ་བཅུ་བསྡོམས་པས་སྟོང་ཕྲག་གཅིག་དང་ལྔ་བཅུ། ཕོ་གདོན་མོ་
གདོན་མ་ནིང་གདོན་གསུམ་པོ་རེ་རེ་ལ་དངོས་དང་ཉམས་སྣང་རྨི་
ལམ་གསུམ་ཪེ་སྦྱར་བས་དགུ དེའི་སྟེང་དུ་རྩ་བའི་གདོན་ཉེཪ་
291

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གཅིག་བསྣན་པས་སྟོང་ཕྲག་བརྒྱད་ཅུའོ། །གདོན་རིགས་སུམ་བརྒྱ་
དྲུག་ཅུ་ནི། མན་ངག་ནང་གསལ་ལས།ལུས་སེམས་གཉིས་སུ་བྲལ་བའི་
ཚེ། །ལྷན་ཅིག་སྐྱེ་བའི་ལྷ་དང་འདྲ། །ལྷ་དེ་ཡར་ཏེ་སེམས་དང་་་་
་་་་་་་འགྲོགས། །འདྲེ་དེ་གཤིན་པོའི་ཡིད་དེང་བསྡོངས། །སླད་མར་
གཤིན་པོའི་བདུད་བསྡོང་བྱེད། །ཅེས་གསུངས་པ་ལྟར།དཀར་ནག་གི་
ལས་ཀྱི་དབང་གིས་སྣང་ཞིང་གྲུབ་པའི་ལྷན་ཅིག་སྐྱེས་པའི་ལྷ་འདྲེ་ཅི་
རིགས་ཀྱི་གདོན་སུམ་བརྒྱ་དྲུག་ཅུ་དང་།བྱིས་པའི་གདོན་ཆེན་བཅོ་ལྔ་
ནི།ཟླ་བའི་འོད་ཟེར་ལས།སྔོན་ནི་སྐེམ་བྱེད་བསྲུང་བའི་ཕྱིར། །གདོན་
ནི་སྐྱེས་བུའི་གཟུགས་ཅན་ལྔ། །བུད་མེད་ཀྱི་ནི་གཟུགས་ཅན་་་་་་་་
བདུན། ། ལྷ་ཆེན་གྱིས་ནི་སྤྲུལ་བ་ཡིན། །ཞེས་པ་ལྟར། སྐྱེས་བུའི་་
གཟུགས་ཅན་སྐེམ་བྱེད།ཕགལུགཁྱི།ཡི་དྭགས་ཀྱི་གདོང་བ་ཅན་ལྔ།བྱ་
གདོང་། སྲུལ་མོ། གྲུང་བའི་སྲུལ་མོ།སྲུལ་མོ་ལོང་མ།བཞིན་རྒྱས།ནམ་་
གྲུ། ནམ་གྲུ་སྐེམ་མེ་སྟེ་བུད་མེད་ཀྱི་གཟུགས་ཅན་བདུན་དང་། ལས་
མཁན་ཕོ་ཉ་རྒྱལ་བོ་དང་སྲིན་མོ་གཉིས། གོང་མོ་བཅུ་གཉིས་ཀྱི་སྦྲུལ་
གཞི་ལྷ་ཆེན་པོ་སྟེ་བཅོ་ལྔའོ། །བརྒྱ་རྩ་མགོ་ནས་མར་བཤམས་པ་དང་
མཇུག་ནས་ཡར་གཤེགས་པ་སོགས་ལམ་རིམ་གྱི་མཆོད་པའི་ཁྲིད་ལྟར་
བྱ།ཕན་ཡོན་ནི།བརྒྱ་རྩ་བཏང་བ་སྦྱིན་བའི་ཕར་ཕྱིན།དེའི་ཚེ་རང་དོན་
ཡིད་བྱེད་སྡོམ་པ་ཚུལ་ཁྲིམས། གཞན་གྱིས་གཤེ་བ་སོགས་ལ་སེམས་མི་
འཁྲུགས་པ་བཟོད་པ། བརྒྱ་རྩ་གདོན་པ་ལ་སྤྲོ་བ་བརྩོན་འགྲུས། དེ་ལ་
སེམས་གཏད་པ་བསམ་གཏན། དོན་དམ་པར་སྦྱིན་པའི་འཁོར་གསུམ་
མི་དམིགས་པར་བསམ་པ་ཤེས་རབ་ཀྱི་ཕར་ཕྱིན་ཏེ། དགེ་རྩ་དེ་རྣམས་
སེམས་ཅན་ཐམས་ཅད་ཀྱི་དོན་དུ་རང་ཉིད་ཀྱིས་རྫོགས་པའི་བྱང་ཆུབ་
ཐོབ་པའི་རྒྱུར་བསྔོས་ན་རྒྱལ་སྲས་ཀྱི་སྤྱོད་པ་ཕར་ཕྱིན་དྲུག་ཉམས་སུ་
292

བརྒྱ་རྩའི་ལག་ལེན་བསོད་ནམས་རིན་ཆེན་འབྱུང་གནས།
བླངས་པ་རེད། ཚེ་དང་ནོར་སྒྲུབ་པ་ལ་ཡང་འདི་ལས་ལྷག་པ་མེད་པ་
མྱོང་གྲུབ་ཡིན་ཞེས་རྒྱལ་མཁན་པོ་གྲགས་པ་རྒྱལ་མཚན་སོགས་ཀྱིས་
གསུངས་ཡོད།བློ་སྦྱོང་དོན་བདུན་མ་ལས།སྦྱོར་བ་བཞི་ལྡན་ཐབས་ཀྱི་
མཆོག་ཅེས་པ་ལྟར། ཚོགས་བསགས་པའི་སྦྱོར་བ་དང་། སྡིག་པ་སྦྱོང་
པའི་སྦྱོར་བ་དང་། གདོན་བགེགས་ལ་གཏོར་མ་སྟེར་བའི་སྦྱོར་བ་དང་།
ཆོས་སྐྱོང་ལ་འཕྲིན་ལས་བཅོལ་བའི་སྦྱོར་བ་སྟེ། སྦྱོར་བ་བཞིའི་ཉམས་
ལེན་ཡང་འདི་ལ་ཚང་ངོ་། །ཆུ་གཏོར་ཙམ་གཏོང་ཚུལ་ནི།བུ་སྟོན་རིན་
པོ་ཆེའི་ཆོས་སྤྱོད་བདེ་ལམ་ལས། སྔ་དྲོའི་སྐབས་སུ་ཆུ་གཏོར་གཏོང་
པར་འདོད་ན། རིན་པོ་ཆེའི་སྣོད་མཛེས་པའི་ནང་དུ་ཆུ་བླུགས་ལ། ཕྱེ་
དང་མེ་ཏོག་ལ་སོགས་པ་ཅི་འབྱོར་བ་དང་།གསེར་ལ་སོགས་པ་རིན་པོ་
ཆེ་སྣ་ལྔ་བརྡར་བ་དང་། ཁ་ཟས་མ་དམས་པ་སྣ་ཚོགས་པ་དང་། སྨན་
དང་དྲི་དང་འབྲུ་སྣ་ཚོགས་པ་བཏབ་པ་བཤམས།ཞེས་གསུངས་པ་ལྟར་
མདོ་ལས་ཀྱང་ཆུ་གཏོར་བཏང་བའི་ཕན་ཡོན་མང་དུ་གསུངས་ཡོད་
པས། སྔར་བཤད་པ་ལྟར་ཐེབ་བདུན་ནམ། ཀླུ་གཏོར་དང་ཆབ་གཏོར་
མི་གསུང་ན་སྣོད་ལྔའམ།ཡང་ན་སྣོད་གཅིག་ཏུ་ཡང་རུང་སྟེ།དེ་དག་ཏུ་
ཆུ་གཙང་བླུགས་ལ་གཏོར་རྫས་རྣམས་བཏབ་པ་བཤམས་ཏེ། སཾ་བྷར་
ལན་བདུན་བདུན་གྱིས་བསྔོ་བ་སོགས་བརྒྱ་རྩའི་ཆོ་ག་ལྟར་འདོན་པར་
བྱའོ། །ཀླུ་གཏོར་སྐབས་བཛྲས་མཛ་ཞེས་པར་ཏིང་ཤག་གཅིག་དང་།
མཆོད་པའི་གནས་འདིར་གཤེགས་སུ་གསོལ་ཞེས་ཏིང་ཤག་གཅིག་
འཁྲོལ། ཨཱ་གཙྪ། ཨཱ་གཙྪ་ནི་ཚུར་བྱོན། ཚུར་བྱོན་ཞེས་འབོད་པའི་དོན་
ནོ། །ཕྱག་གཡོན་ཁུ་ཚུར་བྱས་པའི་མཐེ་བོང་དང་མཐེ་ཆུང་གྱེན་ཐུར་
དུ་བརྐྱངས་པའི་མཐེ་བོང་སྟེང་དུ་གཡས་ཀྱི་ཐལ་མོ་བརྐྱངས་ཏེ་་་་
གདུགས་ལྟར་བྱས་ལ།ཨོཾ་ཧི་ལི་ཧི་ལི་མ་ཧཱ་ཧི་ལི་ཕུམ་ཕུ་སྭཱ་ཧཱ།ཞེས་ལན་
293

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གསུམ་བརྗོད་དེ་སེ་གོལ་རེ་གཏོག་ཕྱག་རྒྱ་འདི་རྣམ་སྣང་མངོན་བྱང་
ལས་གདུགས་ཀྱི་ཕྱག་རྒྱར་གསུངས། སྙིང་གར་ཕྱག་གཉིས་ཀྱི་ཐལ་མོ་
བརྐྱངས་པའི་རྟིང་བ་གཉིས་སྦྱར།ལག་འཐིལ་དང་སོར་མོ་རྣམས་ཀྱི་རྩེ་
ཅུང་ཟད་ཕྱེ་ལ། ཨོཾ་བྷ་ཀྵ་ཡ་སོགས་ལན་གསུམ་བརྗོད་ལ་སེ་གོལ་རེ་
གཏོག བྷཀྵ་ཡ་བྷཀྵ་ཡ་ནི་ཟོ་ཞིག་ཟོ་ཞིག་ཅེས་པའོ། །ཕྱག་རྒྱ་འདི་
ཀླུ་དགའ་བར་བྱེད་པའི་ཕྱག་རྒྱའོ། །ཛམ་དཀར་ཆུ་སྦྱིན་གྱི་ལུང་ཁྲིད་
གཉིས་ཀ་གནང་བས་ཐོབ། ཛམྦྷ་ལའི་སྐུ་མེད་ན་ཡིད་ཀྱིས་བསམ་པས་
ཀྱང་ཆོག་གསུངས། གཙོ་བོའི་སྔགས་ཉེར་གཅིག་རང་འཁོར་གྱི་འཁའ་
འགྲོ་བཞི་ལ་རང་སྔགས་བདུན་རེ་བརྗོད།ལྷའི་མདུན་ནས་གཡས་སྐོར་
དུ་ཤར་ལྷོ་ནུབ་བྱང་བཞིར་ཆུ་སྦྱིན་སྦྲེང་། མཆོད་པ་དང་བསྟོད་པར་
ཏིང་ཤག་རེ་འཁྲོལ།འོད་དུ་ཞུ་ནས་བདག་ཉིད་ལ་ཐིམ་པར་གྱུར།ཞེས་
བརྗོད་ནས། འཇིག་རྟེན་ཀུན་ཏུ་ཟས་ནོར་ལོངས་སྤྱོད་ཀྱི་ཆར་ཕེབས་
པར་བསམ་ལ་མཐེབ་སྲིན་གྱིས་ལན་གསུམ་ཡར་ལ་གཏོར་ནས་རང་
གིས་ཀྱང་མྱང་།ཆབ་གཏོར་གྱི་ལུང་ཁྲིད་ཐོབ།ཕྱག་ལེན་ལ་རིལ་བུ་བཅུ་
གསུམ་བྱེད། འདི་ལ་རིལ་བུ་ཆེ་ཆུང་ཁྱད་མེད་བརྒྱ་རྩའི་རིལ་བུ་དང་
འདྲ་བར་ཆོག་གསུངས།ཆབ་གཏོར་ལ་མགྲོན་སྤྱན་འདྲེན་མི་བྱེད་པར་
རང་གནས་སུ་ཕར་ཕུལ་བ་ཡིན་པས་མཆོད་སྦྱིན་ལུགས་ཟེར། ཡེ་དྷ་རྨཱ་
ཞེས་ཏིང་ཤག་གཅིག་འཁྲོལ། རྟེན་འབྲེལ་སྙིང་བོའི་སྔགས་དོན་ནི། ཡེ་
ནི་རྣམས་སམ་ཐམས་ཅད། དྷ་རྨཱ་ནི་ཆོས། ཧེ་ཏུ་ནི་རྒྱུ་ལས། བྲ་ནི་རབ།
བྷ་ཝ་ནི་བྱུང་ཞེས་པ་སྟེ། ཆོས་རྣམས་ཐམས་ཅད་རྒྱུ་ལས་བྱུང༌། །ཞེས་
པའོ། །རབ་ཏུ་ཞེས་པ་ཤུགས་ལ་བསྟན་ཏོ། །ཧེ་ཏུ་ནྟེ་ཥཱ་ན་ནི་དེ་རྒྱུ་
ཞེས་པའོ། །ཏ་ཐཱ་ག་ཧྱ་ནི་དེ་བཞིན་གཤེགས་པས། །པད་ནི་བཤད་
དམ་གསུངས་ཞེས་པ་སྟེ། དེ་རྒྱུ་དེ་བཞིན་གཤེགས་པས་གསུངས། །
294 -

བརྒྱ་རྩའི་ལག་ལེན་བསོད་ནམས་རིན་ཆེན་འབྱུང་གནས།
ཞེས་པའོ། །དེ་ཥཉྩ་ནི་རྒྱུ་ལ།ཡོ་ནི་གང་ཡིན་པ།ནི་རོ་དྷ་ནི་འགོག་པ་སྟེ།
རྒྱུ་ལ་འགོག་པ་གང་ཡིན་པ། །ཞེས་པའོ། །ཨེ་ཝཾ་ནི་དེ་སྐད། བཱ་ཏཱི་ནི་
གསུངས།མ་ཧཱ་ནི་ཆེན་པོ། ཤྲམཎཿ དགེ་སྦྱོང་ཞེས་པ་སྟེ།དགེ་སྦྱོང་ཆེན་
པོས་དེ་སྐད་གསུངས། །ཞེས་པའོ། །སྡུས་པ། ཚད་མེད་ཐུགས་རྗེ་
མངའ་བ་ཐུབ་དབང་གིས། །འགྲོ་ལ་བརྩེ་བས་བསོད་ནམས་བསགས་
པའི་སྒོ། །མང་དུ་གསུངས་པ་རྣམས་ལས་ཆུ་གཏོར་ནི། །བསོད་་་
ནམས་ཁྱད་པར་འབྱུང་བའི་ཐབས་སུ་གསུངས། །དེ་ཕྱིར་རྒྱ་བོད་
སྐྱེས་བུ་དམ་པ་རྣམས། །སྲི་ཞུ་མགྲོན་ལ་མཆོད་པ་བྱ་བ་དང་། །སྙིང་
རྗེ་མགྲོན་ལ་ཕན་པར་བྱ་བའི་ཕྱིར། །མཆོད་སྦྱིན་འདི་ཉིད་ཉམས་
ལེན་མཐིལ་དུ་མཛད། །དེ་ལྟར་ཡང་ནི་འགའ་ཞིག་ཉམས་ལེན་་་་་
འདི། །བྱ་བར་འདོད་ནས་བདག་ལ་ཡང་ཡང་བསྐུལ། །དེས་ན་སྔོན་
བྱོན་དམ་པའི་ཕྱག་བཞེས་བཞིན།།སྐལ་མཉམ་དག་ལ་ཕན་ཕྱིཪ་
གསལ་བར་བཤད། །དེ་ལས་བྱུང་བའི་རྣམ་དཀར་དགེ་བའི་ལས། །
གང་ཞིག་བསགས་པ་དེ་ཡང་འགྲོ་ཀུན་ལ། །མི་ཟད་ཕན་བདེ་ཆེན་པོ་
འབྱུང་བ་དང་། །ཐུབ་བསྟན་ཡུན་རིང་གནས་པའི་རྒྱུར་གྱུར་ཅིག།།
ཅེས་གཏོར་མ་བརྒྱ་རྩའི་ལག་ལེན་བསོད་ནམས་རིན་ཆེན་འབྱུང་གནས་ཞེས་བྱ་
བ་འདི་ནི། མཚོ་སྔོན་ཀྱོ་སྐོར་དགོན་པའི་གནས་བརྟན་འཇམ་དབྱངས་རྒྱ་མཚོ་
དང་།མཁས་གྲུབ་དགེ་ལེགས་རྒྱ་མཚོ་རྣམ་གཉིས་ནས་བརྒྱ་རྩའི་ལག་ལེན་གསལ་
བར་བཀོད་པ་ཞིག་དགོས་ཞེས་ཡང་ཡང་བཤད་པ་ལ་བརྟེན། སྔ་སོར་བཀྲ་ཤིས་
འཁྱིལ་དུ་མཛོད་པ་མཁྱེན་རང་དོན་འགྲུབ་ཀྱིས་ཞུས་ངོར ༧ བཀའ་དྲིན་
མཉམ་མེད་རྗེ་བཙུན་འཇིགས་མེད་འཕྲིན་ལས་རྒྱ་མཚོ་དཔལ་བཟང་བོའི་ཞལ་
སྔ་ནས་བརྒྱ་རྩའི་ཕྱག་ཁྲིད་ཐོབ་ཅིང་། དུས་ཕྱིས་ཟབ་རྒྱས་མན་ངག་གི་མཛོད་
འཛིན་རྗེ་ངག་དབང་ལུང་རྟོགས་རྒྱ་མཚོ་དཔལ་བཟང་བོའི་དྲུང་དུ་ཁྲིད་ལན་
གཉིས་ཐོབ་པའི་དགེ་སློང་ཡེ་ཤེས་རྒྱ་མཚོ་ཞེས་བྱ་བས་བྲིས་པ་སྟེ།ཡི་གེ་བ་ནི་དགེ་
295

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སློང་ལུང་རྟོགས་རྒྱ་མཚོའོ། །
296

གཙན་ཚའི་མ་ཎིའི་ལོ་རྒྱུས་དཀར་ཆག
༄༅། །གཅན་ཚའི་མ་ཎིའི་ལོ་རྒྱུས་དཀར་ཆག་དང་བཅས་
པ་འཇིག་རྟེན་དབང་ཕྱུག་མཆོད་པའི་
མེ་ཏོག་ཅེས་བྱ་བ་བཞུགས་སོ། །
རླབས་ཆེན་ཚོགས་གཉིས་གསེར་གྱི་རྩིབས་སྟོང་གིས། །ཆོས་ཀྱི་
འཁོར་ལོས་བསྒྱུར་བའི་རྒྱལ་བོ་ཆེ། །བུ་རམ་ཤིང་བའི་ཞབས་ཀྱི་པདྨོ་
ལ། །བདག་གི་སྒོ་གསུམ་གུས་པས་ཕྱག་བགྱིའོ། །ས་བཅུའི་དབང་
ཕྱུག་བྱང་ཆུབ་སེམས་དཔའི་ཚུལ། ། རྒྱལ་བའི་ཡུམ་གྱི་ལམ་བཟང་
སྟོན་པ་པོ། །སྟེང་ཕྱོགས་ཡིད་དགའ་ཆོས་འཛིན་ཞིང་གི་དཔལ། །རྗེ་
བཙུན་མི་ཕམ་མགོན་པོའི་ཞབས་ལ་འདུད། །ཤེས་བྱ་ཀུན་གཟིགས་
ཡེ་ཤེས་ལྔ་ཡི་འཕྲུལ། ། མཚན་དཔེ་དཀྱིལ་འཁོར་གཅིག་ཏུ་རྫོགས་
པའི་དཔལ། །ཟུར་ཕུད་ལྔ་ལྡན་གཞོན་ནུའི་སྐུ་འཆང་བ། །རྗེ་བཙུན་
འཇམ་པའི་དབྱངས་ལ་གུས་ཕྱག་འཚལ། །དམིགས་མེད་བརྩེ་བ་ཆེན་
པོས་སྐལ་ལྡན་རྣམས། །མངོན་མཐོ་ངེས་ལེགས་ལམ་ལ་འའགོད་པ་
པོ། །གངས་ཅན་ལྷ་གཅིག་ཕྱག་ན་པད་དཀར་འཛིན། །བདག་གི་ཚེ་
·རབས་ཀུན་ཏུ་སྐྱབས་སུ་བསྟེན། །ཐུབ་པ་ཆེན་པོ་རིགས་པའི་དཔའ་
བོ་དང་། །བདག་ཉིད་ཆེན་པོ་བློ་བཟང་གྲགས་པའི་དཔལ། །རྗེ་་
བཙུན་འཇིགས་མེད་འཕྲིན་ལས་རྒྱ་མཚོའི་ཞབས། །རྣམ་བཞི་དབྱེར་
མེད་སྙིང་གི་པདྨོར་བཞུགས། །མགོན་པོ་སྤྱན་རས་གཟིགས་དབང་གི
། ཐུགས་རྗེ་ནམ་མཁའི་མཐའ་རུ་བཅས། །རང་རང་སྐལ་བ་ཇི་བཞིན་
དུ། །མཛད་པའི་འཕྲིན་ལས་སྒོ་བརྒྱ་ཕྱེ། །བཀྲ་ཤིས་སྣང་བ་དཀར་པོ་
297

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ནི། །ཕྱོགས་སུ་འཕྲོ་བའི་ཉི་ཟླ་དག། གཡས་བསྐོར་རྒྱུ་བའི་ནོར་འཛིན་
ཆ། །གཅན་ཚ་ཞེས་བྱའི་ཡུལ་ལྗོངས་འདིར། །མ་ཎིའི་གཟུངས
འཁོར་བྱིན་ཅན་ནི། །མཐོང་ཐོས་དྲན་རེག་ཁྲུས་ཀྱིས་ཀྱང་། །སྒྲིབ་
སེལ་ཐར་བའི་ས་བོན་འདེབས། །ཕྱག་སྐོར་མཆོད་པས་སྨྲོས་ས་ཅི་་་་་
འཚལ། །དེའི་ཕྱིར་འདི་ཡི་ལོ་རྒྱུས་ཞིག། དགོས་ཞེས་མང་པོས་བཤད་
པ་ལྟར། །སྐྱེ་དགུ་བསོད་ནམས་ཞིང་གི་མཆོག། འཁོར་ལོའི་བྱུང་བ་
འགོད་ལ་སྤྲོ། །དེ་ཡང་མགོན་པོ་སྤྱན་རས་གཟིགས་ཀྱི་ཐུགས་རྗེ་ལ་
བརྟེན་ནས་བོད་ཁ་བ་ཅན་དུ་རྒྱལ་བའི་བསྟན་པ་རིན་པོ་ཆེ་ཇི་ལྟར་
དར་བའི་ཚུལ་དང་། གཅན་ཚའི་མ་ཎི་ཞེས་གྲགས་པ་འདི་ཡི་ལོ་རྒྱུས་
དང་། དེའི་དཀར་ཆག་དང་། ཕན་ཡོན་སོགས་བཤད་པའོ། །དང་བོ་
གངས་ཅན་བོད་དུ་རྒྱལ་བའི་བསྟན་པ་རིན་པོ་ཆེ་ཇི་ལྟར་དར་བའི་
ཚུལ་ནི།འཇམ་དཔལ་རྩ་རྒྱུད་ལས།ང་ཡི་དུས་ནས་ལོ་བརྒྱ་ན། །ཁ་བ་
ཅན་དུ་མཚོ་བྲི་ནས། །སཱ་ལའི་ནགས་ནི་འབྱུང་བར་འགྱུར། ཞེས་
གསུངས་པ་ལྟར།བོད་ཁ་བ་ཅན་གྱི་ཡུལ་འདི་ཕལ་ཆེར་སྔོན་ཆད་མཚོ་
ཆུས་གང་བ་ཞིག་ཡིན་པ་ལ་རིམ་གྱིས་མཚོ་བྲི་ནས་སཱ་ལའི་ནགས་ཚལ་
གྱིས་གང་བའི་ལྗོངས་སུ་གྱུར་ཅིང་། དེར་བོད་ཀྱི་མི་རབས་འཕེལ་བའི་
ཚུལ་ནི།རྒྱ་གར་གྱི་སློབ་དཔོན་ཆེན་པོ་ཤེས་རབ་གོ་ཆས།སྲིད་སྒྲུབ་ཀྱིས་
གཡུལ་བཀྱེ་བས་སྒྲ་ངན་དཔུང་ཚོགས་བཅུ་གཉིས་ལས། རུ་པ་ཏི་ཞེས་
བྱ་བའི་རྒྱལ་བོ་དཔུང་གི་ཚོགས་གཅིག་དང་བཅས་པ་གཡུལ་འགྱེད་
པའི་ཚེ། བུད་མེད་ཀྱི་ཆ་ལུགས་སུ་བྱས་ཏེ་བྲོས་ནས་རི་ཁ་བ་ཅན་གྱི་རི་
ཁྲོད་དུ་ཞུགས་ཏེ་གནས་པའི་རིགས་ལས། དེང་སང་ན་ཡང་བོད་ཅེས་
བྱ་བར་གྲགས་པ་ཡིན་ནོ། །ཞེས་རྒྱ་གར་གྱི་རྒྱལ་བོ་རུ་པ་ཏིའི་དཔུང་
ཚོགས་ཀྱི་རིགས་རྒྱུད་ལས་བོད་ཀྱི་མི་རབས་འཕེལ་བར་གསུངས་པ་
298

གཙན་ཚའི་མ་ཎིའི་ལོ་རྒྱུས་དཀར་ཆག
ལྟར་ལེགས་ཤིང་། དེ་ནས་དུས་རིང་མོ་ཞིག་ན་ཡུལ་ཀོ་ཤམྦིའི་རྒྱལ་བོ་
དམག་བརྒྱ་བའི་ཚ་བོ།དེ་བཞིན་གཤེགས་པ་དང་དགུང་ཟླ་མཉམ་པའི་
རྒྱལ་བོ་ཤར་བའི་སྲས་ཐ་ཆུང་སྨིན་མ་ལྗང་གུ་དང་དུང་སོ་འཁོར་མར་
ཡོད་པ་སོགས་མི་ལས་འདས་པའི་མཚན་རྟགས་ཅན་ཞིག་ཡོད་པ་དེས།
དུས་གཞན་ཞིག་ན་བོད་ཡུལ་ལྷ་རི་གྱང་ཐོའི་རྩེ་མོར་བྱོན་ཏེ་གཟིགས་
པས་ཡར་ལུང་ཡུལ་ཕུན་སུམ་ཚོགས་པར་མཐོང་ནས་བཙན་ཐང་སྒོ་
བཞིར་ཕེབས་པ་ན།ཡོན་ཏན་ཅན་གྱི་མི་བཅུ་གཉིས་ཀྱི་མཐོང་སྟེ།གང་
ནས་འོངས་ཞེས་དྲིས་པ་ན་ནམ་མཁའ་ལ་མཛུབ་མོ་ཀེར་བས་ལྷ་ཡུལ་
ནས་འོངས་པ་ཞིག་ཏུ་གོ་སྟེ། གཉའ་བར་ཁྲི་བྱས་ཏེ་གདན་དྲངས་པའི་
ཚེ་བོད་འབངས་རྣམས་ཀྱིས་འདི་ནི་བོད་ཁ་བ་ཅན་གྱི་རྒྱལ་བོ་ཡིན་ནོ་
ཞེས་བསྒྲགས་ཤིང་བཀུར་བས། བོད་ཀྱི་རྒྱལ་བོའི་ཐོག་མ་གཉའ་ཁྲི་
བཙན་པོ་ཞེས་གྲགས་ཏེ།བཀའ་གདམས་གླེགས་བམ་རིན་པོ་ཆེ་ལས།པོ་
ཏ་ལ་ཡི་རི་བོ་ལ། །སྤྱན་རས་གཟིགས་དབང་ང་བཞུགས་ཚེ། །སྒྲིབ་
པ་རྣམ་སེལ་དེར་བྱོན་ཏེ། །མགོན་པོ་བོད་ཀྱི་ཡུལ་དུ་བྱོན། །བོད་རྗེ་
གཉའ་ཁྲི་བཙན་པོར་མཛོད། །འགྲོ་བའི་དོན་དུ་ངེས་འགྱུར་་་
གསུངས། །ཞེས་ལུང་བསྟན་པ་ལྟར་བྱང་ཆུབ་སེམས་དཔའ་སྒྲིབ་པ་
རྣམ་སེལ་གྱིས་རྒྱལ་བོ་གཉའ་ཁྲི་བཙན་པོའི་སྐུར་བསྟན་ནས་བོད་ཁ་
བ་ཅན་གྱི་ཞིང་ཁམས་འདི་ཐོག་མར་ཕྱག་མཚན་དུ་བཞེས་སོ། །ཡང་
དེ་ཉིད་ལས།པོ་ཏ་ཡི་རྩེ་མོ་ན། །སྙིང་རྗེ་ཆེན་པོ་ང་བཞུགས་ཚེ། །ཀུན་
ཏུ་བཟང་བོ་དེར་བྱོན་ཏེ། །ཐུགས་རྗེ་ཆེན་པོ་བོད་དུ་བྱོན། །ཐོ་ཐོ་རི་
ཞེས་བོད་རྗེ་མཛོད། །སེམས་ཅན་དོན་དུ་ངེས་འགྱུར་རོ། །ཞེས་ལུང་
བསྟན་པ་ལྟར།བྱང་ཆུབ་སེམས་དཔའ་ཀུན་ཏུ་བཟང་བོའི་སྤྲུལ་བ་བོད་
ཀྱི་རྒྱལ་བོ་ལྷ་ཐོ་ཐོ་རི་ཕོ་བྲང་ཡུམ་བུ་བླ་སྒང་དུ་བཞུགས་པའི་སྐབས་
299

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཞིག་ཕོ་བྲང་གི་སྟེང་དུ། མདོ་སྡེ་ཟ་མ་ཏོག སྤང་སྐོང་ཕྱག་བརྒྱ་བ།
གཙུག་ཏོར་དྲི་མེད་ཀྱི་གཟུངས་དང་།གསེར་གྱི་མཆོད་རྟེན་སོགས་ནམ་
མཁའ་ལས་བབས་པས་དམ་པའི་ཆོས་ཀྱི་དབུ་བརྙེས་ཤིང་། ལྷ་མོ་དྲི་མ་
མེད་པ་ལུང་བསྟན་པའི་མདོ་ལས། ང་ཡོངས་སུ་མྱ་ངན་ལས་འདས་
ནས་ལོ་སྟོང་དང་ལྔ་བརྒྱ་ན་གདོང་དམར་ཅན་གྱི་ཡུལ་དུ་དམ་པའི་
ཆོས་རྒྱས་པར་འགྱུར་རོ། །ཞེས་གསུངས་སོ། །ཡང་དེ་ཉིད་ལས།པོ་ཏ་
ལ་ཡི་ཞིང་ཁམས་ན། །བརྩེ་བ་ཆེན་པོ་ང་བཞུགས་ཚེ། །ཐུགས་རྗེ་
ཆེན་པོ་ཉིད་བྱོན་ཏེ། །རྒྱལ་བ་རྒྱ་མཚོ་བོད་དུ་བྱོན། །བོད་རྗེ་སྲོང་
བཙན་སྒམ་པོར་མཛོད། །སེམས་ཅན་དོན་དུ་ངེས་འགྱུར་རོ། །ཞེས་
མགོན་པོ་སྤྱན་རས་གཟིགས་ཀྱི་སྤྲུལ་བ་རྒྱལ་བོ་སྲོང་བཙན་སྒམ་པོས།
འཇལ་དཔལ་གྱི་སྤྲུལ་བ་བློན་པོ་ཐུ་མི་རྒྱ་གར་དུ་བརྫངས་ཏེ། བརྡ་སྤྲོད་
པའི་བསྟན་བཅོས་སོགས་ལ་མཁས་པར་སྦྱངས་པས་སླར་བོད་དུ་བྱོན་
ནས།སྔོན་ཆད་ཡུལ་དབུས་ཀྱི་བོད་རང་གི་སྐད་ཀྱི་གདངས་དང་མཐུན་
པའི་ཡི་གེ་ཞིག་མེད་པ་ལ།ལོ་ཆེན་ཐུ་མིས་བོད་རང་གི་སྐད་ཀྱི་གདངས་
དང་མཐུན་པའི་ཡི་གེ་འབྲི་བ་དང་ཀློག་པ་སོགས་ཀྱི་སྲོལ་ཕྱེ་སྟེ།སྡེ་སྣོད་
གསུམ་རྒྱ་གར་གྱི་སྐད་ལས་ཡུལ་དབུས་ཀྱི་བོད་རང་གི་སྐད་ཀྱི་་་་་་་་་
གདངས་དང་མཐུན་པར་བསྒྱུར་བའི་མགོ་བརྩམས་ཤིང་།དེ་ནས་རྒྱལ་
བོས་སྐྱེ་དགུ་རྣམས་ཀྱིས་བསོད་ནམས་བསགས་པའི་ཞིང་དམ་པ་ཞིག་
དགོས་པར་ཐུགས་ལ་དགོངས་ཏེ།རྒྱ་ནག་དང་།བལ་ཡུལ་ནས་རིམ་པ་
བཞིན་རྗེ་བཙུན་སྒྲོལ་མ་དང་། རྗེ་བཙུན་མ་ཁྲོ་གཉེར་ཅན་གྱི་རྣམ་
འཕྲུལ་རྒྱ་བཟའ་ཀོང་ཇོ་དང་། བལ་བཟའ་ཁྲི་བཙུན་དག་ཁབ་ཏུ་་
བཞེས་པའི་ཚུལ་གྱིས། བཙུན་མོ་གཉིས་ཀྱི་རྟེན་སྐལ་དུ་ཇོ་བོ་ཤཱཀྱ་མུ་ནི་
དང་། ཇོ་བོ་མི་བསྐྱོད་རྡོ་རྗེ་སོགས་སངས་རྒྱས་དངོས་དང་འདྲ་བའི་
300

གཙན་ཚའི་མ་ཎིའི་ལོ་རྒྱུས་དཀར་ཆག
གཟུགས་སྐུ་རྣམ་གཉིས་སྤྱན་དྲངས། ར་ས་འཕྲུལ་སྣང་སོགས་གཙུག་
ལག་ཁང་རྟེན་དང་བརྟེན་པ་མང་པོ་བཞེངས་སོ། །ཡང་དེ་ཉིད་ལས།
པོ་ཏ་ལ་ཡི་ཕོ་བྲང་ན། །རྒྱལ་བའི་འབྱུང་གནས་ང་བཞུགས་ཚེ། །
མཇམ་པའི་དབྱངས་ནི་དེར་བྱོན་ཏེ། །དཔའ་བོ་ཆེན་པོ་བོད་དུ་་་
བྱོན། །ཁྲི་སྲོང་ལྡེ་བཙན་བོད་རྗེར་མཛོད། །འགྲོ་བའི་དོན་དུ་ངེས་
པར་འགྱུར། །ཞེས་འཇམ་དཔལ་གྱི་སྤྲུལ་བར་ལུང་དུ་བསྟན་པའི་
ཆོས་རྒྱལ་ཁྲི་སྲོང་ལྡེ་བཙན་གྱིས། སྦ་གསལ་སྣང་ཟེར་བའི་བློན་པོ་ཞིག་
སློབ་དཔོན་ཞི་བ་འཚོ་སྤྱན་འདྲེན་པའི་ཕོ་ཉར་བརྫངས་པས། སངས་
རྒྱས་བཅོམ་ལྡན་འདས་ཀྱིས་ལུང་བསྟན་པ་དང་། སློབ་དཔོན་ཞི་བ་
འཚོའི་སྔོན་གྱི་ཐུགས་བསྐྱེད་སྨོན་ལམ་དུས་ཐོག་ཏུ་བབས་པ་དང་།
བོད་གངས་ཅན་པ་རྣམས་ཀྱི་བསོད་ནམས་ཀྱི་མཐུ་ལས། སངས་རྒྱས་
དང་འདྲ་བའི་སློབ་དཔོན་ཆེན་པོ་ཞི་བ་འཚོ་བོད་ཀྱི་ཞིང་ཁམས་་་་
འདིར་སྟོན་པ་ཤཱཀྱའི་རྒྱལ་བོའི་རྒྱལ་ཚབ་ཏུ་སྤྱན་དྲངས་པས་བྱོན་
ནོ། །དེ་ཡང་སློབ་དཔོན་ཆེན་པོ་ཞི་བ་འཚོ་ནི། རྒྱ་གར་ཟ་ཧོར་གྱི་ཡུལ་
དུ་སྐུ་འཁྲུངས་ཤིང་། གཞི་ཐམས་ཅད་ཡོད་པར་སྨྲ་བའི་སྡེ་བར་་་་་་
གཏོགས་ལ། ཐུགས་དམ་གྱི་ལྷ་རྗེ་བཙུན་འཇམ་པའི་དབྱངས་དང་
འབྲེལ་མེད་དུ་འགྲོགས་ཤིང་ཞལ་གཟིགས་པ། རིག་པའི་གནས་ལྔ་ལ་
མཁས་ཤིང་། སྐུ་ཚེ་ལ་མངའ་བརྙེས་པས་དགུང་ལོ་དགུ་བརྒྱ་ལྷག་་
བཞེས་པ།བྱང་ཆུབ་ཀྱི་ཐུགས་ལྷག་པར་འབྱུང་པས།མཁན་པོ་བྱང་ཆུབ་
སེམས་དཔའ་སྟེ། མཁན་པོ་བོ་དྷི་སཏྭ་ཞེས་གྲགས་སོ། །ཇི་སྐད་དུ། རྒྱ་
གར་ཡུལ་དུ་འཁྲུངས་ཀྱང་གངས་ཅན་འགྲོར། །མི་མཉམ་བཀའ་དྲིན་
ལྷག་པ་ཞི་བ་འཚོ། །ཁྲི་སྲོང་ལྡེ་བཙན་བྱོན་པར་སྐུ་ཚེ་ནི། །བརྒྱ་ཕྲག་
དགུའི་བར་བྱིན་གྱིས་བརླབས་ཏེ་བཞུགས།ཞེས་གསུངས་པ་ལྟར་རོ། །
301

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
མཁན་པོས་བོད་རྣམས་ལ་དགེ་བ་བཅུ་དང་། ཁམས་བཅོ་བརྒྱད་ལས་
བརྩམས་པའི་ཆོས་གསུང་བ་ན། བོད་ཀྱི་ལྷ་སྲིན་ནག་ཕྱོགས་པ་རྣམས་
ཁྲོས་ནས་མི་ཤིས་པ་སྣ་ཚོགས་བཏང་བས། མཁན་པོས་ལུང་བསྟན་པ་
ལྟར།མཐུ་སྟོབས་ནུས་པའི་དབང་ཕྱུག་སློབ་དཔོན་ཆེན་པོ་པདྨ་འབྱུང་
གནས་ལྗོངས་འདིར་གདན་དྲངས། ལྷ་སྲིན་དེ་དག་དམ་ལ་བཏགས་
ཤིང་ས་གཞི་བཏུལ་བས་ཆོས་འཆད་ཉན་བྱེད་པ་ལ་བར་ཆད་མེད་
པར་བརྟེན། མཁན་པོས་སད་མི་མི་བདུན་སོགས་ཤེས་རབ་ཅན་སུམ་
བརྒྱ་རབ་ཏུ་བྱུང་བའི་མཁན་པོ་གནང་བས་མཁན་ཆེན་ཞི་བ་འཚོ་
ཞེས་གྲགས་སོ། །དེ་ཡང་མཁན་པོ་དང་། སློབ་དཔོན་དང་། ཆོས་རྒྱལ་
ཁྲི་སྲོང་ལྡེ་བཙན་གསུམ་ནི། རིམ་པ་བཞིན་སྔོན་གྱི་དམ་པའི་ཆོས་
གསུང་བ་པོ་སངས་རྒྱས་བཅོམ་ལྡན་འདས་དང་། འགལ་རྐྱེན་སེལ་པ་
པོ་རྒྱལ་སྲས་ཕྱག་ན་རྡོ་རྗེ་དང་། མཐུན་རྐྱེན་སྒྲུབ་པ་པོ་ཁྱིམ་བདག་
མགོན་མེད་ཟས་སྦྱིན་དང་ཆ་མཚུངས་པ་ཡིན་ནོ། །ཆོས་རྒྱལ་ཁྲི་སྲོང་
ལྡེ་བཙན་གྱི་བཀའ་ལུང་གིས།ལོ་ཆེན་སྐ་བ་དཔལ་བརྩེགས།ཅོག་རོ་ཀླུ་
ཡི་རྒྱལ་མཚན། ཞང་ཡེ་ཤེས་སྡེ་སོགས་བཀའ་དྲིན་གཞལ་དུ་མེད་པའི་
ལོ་ཙཱ་བ་ཆེན་པོ་རྣམས་ཀྱིས། རྒྱ་གར་སྐད་ཀྱི་བཀའ་བསྟན་བཅོས་
ཐམས་ཅད་བོད་སྐད་དུ་བསྒྱུར་ཞིང་གླེགས་བམ་དུ་བྲིས་པའི་བཀའ་
དྲིན་མཛད་བས། དེང་སང་རྒྱ་གར་གྱི་སྐད་ཡིག་མི་ཤེས་པའི་བོད་མི་
རྣམས་ཀྱིས་ཀྱང་བཀའ་བསྟན་བཅོས་འགྱུར་རོ་ཅོག་གི་ཚིག་ཐག་་
ཐོགས་མེད་པར་ཀློག་ཐུབ་པ་དང་། དེ་དག་གི་དོན་ལ་ཐོས་བསམ་སྒོམ་
པ་བྱེད་རྒྱུ་བྱུང་བ་ཡིན་ནོ། །ཡང་དེ་ཉིད་ལས།རི་རབ་རི་ཡི་རྩེ་མོ་ན། །
ལྷ་མིན་འདུལ་ཕྱིར་ང་བཞུགས་ཚེ། །རྡོ་རྗེ་འཛིན་པ་དེར་བྱོན་ཏེ། །
སྤྲུལ་བའི་རྒྱལ་བོ་འགྲོ་ལ་གཟིགས། །ཁྱོད་ཀྱི་ཞིང་ཁམས་བོད་ཡུལ་
302

གཙན་ཚའི་མ་ཎིའི་ལོ་རྒྱུས་དཀར་ཆག
དེར། །ང་ཡང་བདུད་སྡེ་བསམ་ངན་རྒྱུ། །མཐའ་ཡི་གདུག་པ་དེར་
ལྷགས་ཏེ། །ཐམས་ཅད་སྡིག་ལ་བཀོད་པ་སྲིད། །དེ་བས་རྡོ་རྗེ་འཛིན་
པ་ང་། །ཁྱེད་དང་དབྱེར་མེད་དཔའ་བོར་བགྱི། །དེ་ཚེ་བདག་གིས་
འདི་སྐད་དུ། །རལ་བ་ཅན་ཞེས་བོད་ཁམས་སུ། །མཐའ་དམག་ལ་
སོགས་བདུད་སྡེ་རྣམས། །དྲག་པོས་འདུལ་ཞིང་བསྟན་པ་བསྲུང་།
ཞེས་རྒྱལ་སྲས་ཕྱག་ན་རྡོ་རྗེའི་སྤྲུལ་བར་ལུང་དུ་བསྟན་པའི་ཆོས་རྒྱལ་
ཁྲི་གཙུག་ལྡེ་བཙན་ཏེ། མངའ་བདག་ཁྲི་རལ་བ་ཅན་གྱིས་སྔོན་ཡབ་
མེས་ཀྱི་དུས་སུ་བསྒྱུར་བའི་བཀའ་བསྟན་བཅོས་ཐམས་ཅད་སྐད་་
གསར་བཅད་ཀྱི་སྒོ་ནས་གཏན་ལ་ཕབས་ཤིང་། ཉིད་ཀྱི་རལ་བའི་སྣེ་
མོར་དར་ཡུག་བཏགས་ཏེ།དམ་པ་དགེ་ཚུལ་སློང་རྣམས་དང་།ལོ་ཙཱ་བ་
ཆེན་པོ་རྣམས་ཕེབས་པའི་ལམ་དུ་གདན་དུ་བཏིང་བ་སོགས་དཀོན་
མཆོག་གསུམ་གྱི་ཞིང་ལ་བསྙེན་བཀུར་ཆེ་ཆེར་མཛད་པས་འཇིག་རྟེན་
དུ་ཤིན་ཏུ་བཀྲ་ཤིས་པར་གྱུར་ཏོ་ཞེས་ཐོས་སོ། །འོན་ཀྱང་ཆོས་རྒྱལ་
འདི་དགུང་གྲངས་སུམ་ཅུ་རྩ་དྲུག་པ་ལ་སྐུ་གཤེགས་པའི་ཚུལ་བསྟན་
པའི་རྗེས་སུ་ཉིད་ཀྱི་གཅེན་རྒྱལ་བོ་གླང་དར་མས་བསྟན་པ་ལ་གནོད་
པ་བྱས་ན་ཡང་། རྒྱལ་བའི་བསྟན་པ་རིན་པོ་ཆེ་འཛིན་སྐྱོང་སྤེལ་བའི་
ཐུགས་བསྐྱེད་སྨོན་ལམ་རྒྱ་ཆེན་པོའི་འབྲས་བུ་དུས་སུ་སྨིན་པའི་མཁས་
པ་ཆེན་པོ་མྲྀ་ཏི་ཛྙཱ་ན་ཀིརྟི། མཉམ་མེད་ཇོ་བོ་ཆེན་པོ། ཁ་ཆེའི་བསོད་
སྙོམས་པ་ཆེན་པོ་པཎ་ཆེན་ཤཱཀྱ་ཤྲི། མངའ་རིའི་ལོ་ཙཱ་བ་ཆེན་པོ་རིན་
ཆེན་བཟང་བོ་སོགས་ཚད་ཐུབ་ཀྱི་དགེ་བའི་བཤེས་གཉེན་མཁས་པ་
ཆེན་པོ་རྣམས་དང་།འབྲོག་མི་ལོ་ཙཱ་བ། མར་བ་ལོ་ཙཱ་བ། མལ་ལོ་ཙཱ་བ།
བ་རི་ལོ་ཙཱ་བ།རྔོག་ལོ་ཙཱ་པ་ཆེན་པོ་བློ་ལྡན་ཤེས་རབ་སོགས་སྐད་གཉིས་
སྨྲ་བ་རྒྱུ་སྐར་གྱི་ཕྲེང་བ་སྟར་བྱོན་པ་རྣམས་ཀྱི་བཀའ་དྲིན་དང་།མགོན་
303

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པོ་སྤྱན་རས་གཟིགས་ཀྱི་ཐུགས་རྗེ་ལ་བརྟེན་ནས་བསྟན་པ་ཕྱི་དར་གྱི་
སྐབས་སུའང་སྡེ་སྣོད་གསུམ་གྱི་འཆད་ཉན་བཤད་སྒྲུབ་རྣམ་པར་དག་
པའི་སྲོལ་བཟང་བོ་བླ་ནས་བླ་ན་འཕེལ་བར་གྱུར་ཏོ། །སྐབས་དེ་དག་
ཏུ་རྒྱ་གར་འཕགས་པའི་ཡུལ་ལས་ཀྱང་ཆོས་སྤྱོད་བཅུ་ཡི་བྱ་བ་སོགས་
འཆད་ཉན་བཤད་སྒྲུབ་ཀྱི་ཆ་ནས་བོད་ཀྱི་ཡུལ་འདི་ལྷག་པར་གྱུར་
པས། ཁྲོ་ཕུ་ལོ་ཙཱ་བ་བྱམས་པ་དཔལ་གྱིས་ཁ་ཆེའི་པཎྚི་ཏ་ཆེན་པོར་ཕུལ་
བའི་ཞུ་འཕྲིན་དུ།མ་ག་དྷ་སོགས་རིགས་འབྱུང་གནས་ན་སྡིག་ཏོ་ཡི། །
དམག་ཚོགས་ཀྱིས་བཅོམ་ཨོ་རྒྱན་ཁ་ཆེ་བལ་ཡུལ་ཀྱང་། །ལོག་སྤྱོད་
ཀྱིས་ཁེངས་དེང་སང་བསྟན་སྲོལ་ལེགས་གནས་ནི། །བོད་ཡུལ་འདིར་
ཟད་སྐྱེས་ཆེན་བྱང་ཕྱོགས་ཞབས་བསྐྱོད་ཞུ། ཞེས་གསུངས་པ་ཡིན་
ནོ། །དེ་ལྟར་ཁྲོ་ཕུ་ལོ་ཙཱ་བ་བྱམས་པ་དཔལ་གྱིས། ཁ་ཆེའི་པཎ་ཆེན་
ཤཱཀྱ་ཤྲི་བོད་དུ་གདན་དྲངས་ནས་སྣར་གྱི་གླས་མོ་ཆེ་ཟེར་པའི་ས་དེར་
ལོ་པཎ་གཉིས་སོགས་དགེ་འདུན་པ་རྣམས་དང་བཅས་པས་དབྱར་
གནས་པར་ཞལ་བཞེས་གནང་བའི་སྐབས་སུ།སྔ་དྲོ་ལོ་པཎ་གཉིས་ཀྱིས་
འདུལ་བ་མེ་ཏོག་ཕྲེང་རྒྱུད་བསྒྱུར་ཞིང་། ཕྱི་དྲོ་དགེ་འདུན་གྱི་ཚོགས་སུ་
བཤད་པ་མཛད་དུས། མཁན་པོ་སེང་གེ་ཟིལ་གནོན་གྱིས་གསན།དེ་ལ་
བུ་སྟོན་ཡོངས་འཛིན་བསོད་ནམས་མགོན་པོས་གསན། དེ་ལ་བུ་སྟོན་
རིན་པོ་ཆེས་གསན་ཏེ།ཆོས་འདུལ་བའི་འཆད་ཉན་དར་རྒྱས་སུ་མཛད་
པ་ཡིན་ནོ། །ཁ་ཆེའི་པཎ་ཆེན་གྱི་མཁན་རྒྱུད་འདི་ལ་སྟོད་འདུལ་ཞེས་
གྲགས་སོ། །གངས་རི་ཤེལ་གྱི་མཆོད་རྟེན་འདྲ་བ་རྣམས་ཀྱིས་ཡོངས་
སུ་བསྐོར་བའི་ཞིང་ཁམས་འདི་ཉིད་འཕགས་མཆོག་ཕྱག་ན་པདྨའི་
འདུལ་ཞིང་ཁྱད་པར་ཅན་ཡིན་པས། ཇོ་བོ་རྗེ་ལྷ་གཅིག་རྡོ་རྗེ་གདན་གྱི་
ནུབ་ཕྱོགས་ན་འོད་དཔག་མེད་ཀྱི་ལྷ་ཁང་ཞིག་ཡོད་པ་དེའི་ནང་དུ་
― 304

གཙན་ཚའི་མ་ཎིའི་ལོ་རྒྱུས་དཀར་ཆག
བྱམས་སྙིང་རྗེ་བྱང་ཆུབ་ཀྱི་སེམས་བསྒོམ་ཞིང་བཞུགས་པའི་སྐབས་
ཞིག མགོན་པོ་སྤྱན་རས་གཟིགས་ཀྱི་ཞལ་མངོན་སུམ་དུ་བསྟན་ཏེ
སྐྱེས་བུ་དམ་པ་ལགས་སོ་ལགས་སོ། །དུས་གསུམ་གྱི་སངས་རྒྱས་་་
ཐམས་ཅད་ཀྱི་གསང་པའི་མཛོད་གང་ཡིན་པ་དེ་ཁྱོད་ཀྱིས་ཤེས་སམ།
འདི་ནས་བྱང་ཕྱོགས་ན་ང་ཡི་ཞིང་ཁམས་ཡོད། ཁྱོད་ཀྱི་ཡི་དམ་ཇོ་མོ་
སྒྲོལ་མ་ཡང་དེ་ན་སེམས་ཅན་གྱི་དོན་མཛད་ཅིང་བཞུགས་ཡོད། ཁྱོད་
ཀྱི་གདུལ་བྱ་མང་པོ་ཡང་དེ་ན་ཡོད་པས་བྱང་ཕྱོགས་སུ་སོངས་ཤིག
ཅེས་ལུང་བསྟན་པ་དང་།བླ་མ་གསེར་གླིང་བས་ཀྱང་།ལྷ་གཅིག་འདི་རུ་
མ་བཞུགས་བྱང་དུ་བྱོན། །བྱང་ཕྱོགས་ཁ་བ་ཅན་གྱི་ཡུལ་དུ་བྱོན།ཞེས་
ལུང་བསྟན་ཏོ། །སྐབས་དེ་དག་ཏུ་བོད་འདིར་མཁན་སློབ་ཆོས་རྒྱལ་
རྣམས་ཀྱི་དུས་སུ་དར་པའི་བསྟན་པའི་སྲོལ་བཟང་བོ་ཕལ་ཆེར་ནུབ།
རྒྱ་གར་ནས་བོད་ལ་གསེར་འཚོལ་དུ་འོངས་པ་འགའ་ཞིག་གིས་ངན་
སྔགས་མང་པོས།བོད་ཀྱི་སྐྱེས་པོ་རྣམས་བསླུས་ཏེ་ཆོས་ལོག་བསྟན་པས་
རྒྱལ་བའི་བསྟན་པ་རྣམ་དག་ཅིག་མ་བྱུང་།དེ་ལ་བོད་ཀྱི་རྒྱལ་བོ་ཡེ་ཤེས་
འོད་ཐུགས་མ་བདེ་བས། བོད་དུ་བསྟན་པ་རྣམ་དག་ཞིག་དར་བའི་
ཕྱིར་དུ།བོད་ཀྱི་གཞོན་ནུ་ཤེས་རབ་ཅན་ཉི་ཤུ་རྩ་གཅིག་རྒྱ་གར་དུ་ཆོས་
སློབ་ཏུ་བཏང་།དེ་རྣམས་ལས་ལོ་ཆེན་རིན་ཆེན་བཟང་བོ་དང་།ལོ་ཆེན་
ལེགས་པའི་ཤེས་རབ་གཉིས་ཀྱིས་ཆོས་མང་དུ་གསན་ཏེ་མཁས་པར་
གྱུར་ནས། སླར་རང་ཡུལ་བོད་དུ་བྱོན་ནས་རྒྱལ་བོ་ལ་ཞུ་བ། རྒྱ་གར་བྲི་
ཀ་མ་ཤཱི་ལ་ན་སློབ་དཔོན་མར་མེ་མཛད་ཡེ་ཤེས་ཟེར་བ་ཞིག་བཞུགས།
དེ་བོད་ལ་གདན་འདྲེན་ཐུབ་ན་བོད་ལ་ངེས་པར་ཕན་ཐོགས་ཡོང་
ཞེས་རྒྱ་གར་གྱི་པཎྚིཏ་ཐམས་ཅད་ཀྱི་གསུང་གི་འདུག་ཅེས་ཞུས་པས།
ལྷ་བླ་མ་ཡེ་ཤེས་འོད་དགའ་དད་དྲག་པོ་སྐྱེས་ཏེ། ལོ་ཙཱ་བ་རྒྱ་བརྩོན་
—- 305

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འགྲུས་སེང་གེ་འཁོར་བརྒྱད་དང་བཅས་པར་གསེར་མང་དུ་བསྐུར་
ནས་ཇོ་བོ་རྗེ་གདན་འདྲེན་ལ་བཏང་ཡང་སྤྱན་མ་དྲོངས། ཆོས་རྒྱལ་ལྷ་
བླ་མ་ཡེ་ཤེས་འོད་ཪང་ཉིད་ཇོ་བོ་སྤྱན་འདྲེན་པར་གསེར་མང་བོ་་
འཚོལ་དུ་བྱོན་པས། གར་ལོག་གི་ཀླ་ཀློའི་རྒྱལ་བོས་ནང་བའི་བསྟན་པ་
དར་བའི་ཆེད་ཡིན་པར་ཤེས་ནས་ལྷ་བླ་མ་ཡེ་ཤེས་འོད་བཙོན་དུ་་
བཟུང་།དེ་ནས་ལྷ་བླ་མ་བྱང་ཆུབ་འོད་ཀྱིས་གསེར་མང་པོ་ཁྱེར་ཏེ།ཆོས་
རྒྱལ་བཙོན་ལས་བླང་བའི་ཕྱིར་ཕེབས་པ་ན། ལྷ་བཙུན་ཡེ་ཤེས་འོད་
ཀྱིས་གསུང་བ།ང་ན་སོ་རྒས།བཙོན་ལས་བླང་ན་ཡང་ཚེ་ལོ་བཅུ་ཁ་ལས་
མེད། དེ་བས་གསེར་ཐམས་ཅད་རྒྱ་གར་དུ་ཁྱེར་ལ་ད་དུང་ཇོ་བོ་རྗེ་
གདན་ཨེ་དྲོང་ལྟོས།ངས་ཇོ་བོ་རྗེ་ལ་འཕྲིན་ཞིག་བསྐུར།ཡེ་ཤེས་འོད་ན་
རེ། ངས་ཁྱེད་དང་། སངས་རྒྱས་ཀྱི་བསྟན་པའི་ཆེད་དུ་ལུས་སྲོག་གར་
ལོག་གི་རྒྱལ་བོ་ལ་བྱིན་ཡོད་པས་ཚེ་རབས་ཐམས་ཅད་དུ་བདག་ལ་
ཐུགས་རྗེས་འཛིན་པ་དང་། ངའི་བསམ་པའི་གཙོ་བོ་ཁྱེད་བོད་དུ་བྱོན་
ནས་སངས་རྒྱས་ཀྱི་བསྟན་པ་དར་བར་བྱེད་པ་ཡིན་པས་དེ་ཁོ་ན་་
བཞིན་དུ་མཛད་པ་དང་། སྐྱེ་བ་འདི་ཡི་རྗེས་སུ་ཁྱེད་དང་འཇལ་བར་
བྱིན་གྱིས་བརླབ་ཏུ་གསོལ།འཕྲིན་འདི་སྐྱེལ་བར་མཛོད་ཅིག་གསུངས།
དེ་ནས་ལྷ་བླ་མ་བྱང་ཆུབ་འོད་ཀྱིས་ནག་ཚོ་ལོ་ཙཱ་བ་ཞབས་འབྲང་བ་
འགའ་ཞིག་དང་བཅས་པ་ཕོ་བྲང་དུ་བོས་ཏེ། འདི་ན་གསེར་བྲང་
བདུན་བརྒྱ་ཡོད། འདི་ཁྱེར་ལ་ངེད་ལྷ་བཙུན་གཉིས་ཀྱི་འཕྲིན་དང་
བཅས་པ་ཇོ་བོ་ཆེན་པོའི་ཕྱག་ཏུ་ཕུལ་ལ་ཁོང་གདན་འདྲེན་ཐབས་
ཀྱིས་གསུངས། དེ་ནས་ནག་ཚོ་ལོ་ཙཱ་བ་འཁོར་བཅས་རྒྱ་གར་དུ་བྱོན།
སྔར་ཕེབས་པའི་ལོ་ཙཱ་བ་རྒྱ་བརྩོན་འགྲུས་སེང་གེ་དང་ཕྲད། ལོ་ཙཱ་བ་
རྣམ་གཉིས་ཇོ་བོའི་གཟིམ་ཁང་དུ་ཞུགས།མནྜལ་གྱི་སྟེང་གསེར་ཐམས་
―.com 306

གཙན་ཚའི་མ་ཎིའི་ལོ་རྒྱུས་དཀར་ཆག
ཅད་ཚོམ་བུ་བྱས་ཏེ་སྤུངས་ནས་ལོ་ཙཱ་བ་རྒྱ་བརྩོན་སེང་གིས་ཇོ་བོ་ལ་ཞུ་
བ། ད་ཡང་ནག་ཚོ་ལོ་ཙཱ་བ་ཚུལ་ཁྲིམས་རྒྱལ་བ་འཁོར་བཅས་ཇོ་བོ་
གདན་འདྲེན་དུ་འོངས་ཚུལ། བོད་ཀྱི་རྒྱལ་བོ་དག་བྱང་ཆུབ་སེམས་
དཔའ་ཡིན་ཚུལ།ཆོས་རྒྱལ་མེས་དབོན་རྣམས་ཀྱི་རིང་ལ་དམ་པའི་ཆོས་
ཇི་ལྟར་དར་ཚུལ། རྒྱལ་བོ་གླང་དར་མས་བསྟན་པ་བསྣུབས་ཚུལ། བླ་
ཆེན་པོའི་དྲིན་ལས་དགེ་འདུན་གྱི་སྡེ་ཇི་ལྟར་འཕེལ་ཚུལ། ལྷ་བླ་མ་ཁུ་
དཔོན་གྱིས་ཇོ་བོ་ཉིད་སྤྱན་འདྲེན་པའི་ཕྱིར་དཀའ་སྤྱད་གནང་ཚུལ།ལྷ་
བླ་མ་ཡེ་ཤེས་འོད་ཀྱིས་ཞུ་འཕྲིན་བསྐུར་བའི་དགོས་དོན། ད་ལྟ་བོད་ན་
ཆོས་ལོག་ཇི་ལྟར་སྤྱོད་ཚུལ་སོགས་ཞུས་ཏེ། ད་ནི་ཅི་ནས་ཀྱང་བོད་ལ་
ཐུགས་རྗེས་གཟིགས་ནས་ཕེབས་པར་ཞུ་ཞེས་པས། ཇོ་བོའི་ཞལ་ནས།
བོད་ཀྱི་རྒྱལ་བོ་ལྷ་བླ་མ་དེ་དག་བྱང་ཆུབ་སེམས་དཔའ་ཡིན་པར་
འདུག བྱང་ཆུབ་སེམས་དཔའི་བཀའ་བཅག་ཏུ་མི་རུང་བ་ཡང་
ཡིན། ཀླ་ཀློའི་རྒྱལ་བོ་དེ་ལ་ངོ་ཡང་གནོང་། ཁྱེད་བོད་རྣམས་ལ་སྙིང་རྗེ་
བར་ཡང་འདུག ཅེས་གསུངས་ཏེ།ཇོ་བོ་དཔོན་སློབ་རྣམས་རྒྱ་གར་
ནས་ཞབས་བསྐྱོད་དེ་བལ་བོ་རྫོང་དང་། མངའ་རིས་སྟོད་དུ་རིམ་གྱིས་
བྱོན།ལྷ་བླ་མ་བྱང་ཆུབ་འོད་དང་།མངའ་རིས་ལོ་ཙཱ་བ་རིན་ཆེན་བཟང་
བོ་སོགས་དང་ཐུག་ཕྲད་གནང་།དེ་ནས་ལྷ་བླ་མ་བྱང་ཆུབ་འོད་ཀྱིས་ཇོ་
བོ་ལ།བོད་སྤྱི་ལ་ཕན་པའི་ཆོས་ཞིག་གསུངས་པར་ཞུ་ཞེས་པས།ཇོ་བོ་རྗེ་
ཐུགས་ཤིན་ཏུ་དགྱེས་ཏེ།དུས་གསུམ་རྒྱལ་བ་ཐམས་ཅད་དག་དང་དེའི་
ཆོས། །དགེ་འདུན་རྣམས་ལ་གུས་པ་ཆེན་པོས་ཕྱག་བྱས་ཏེ། །སློབ་མ་
བཟང་པོ་བྱང་ཆུབ་འོད་ཀྱིས་བསྐུལ་གྱུར་པས། །བྱང་ཆུབ་ལམ་གྱི་
སྒྲོན་མ་རབ་ཏུ་གསལ་པར་བྱ། །ཞེས་སོགས་བསྟན་བཅོས་ཆེན་པོ་
བྱང་ཆུབ་ལམ་གྱི་སྒྲོན་མ་མཛད་པས། རྩིང་སྤྱོད་ཆོས་ལོག་གི་མུན་པ་
307

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
རང་སངས་སུ་གྱུར་ནས། རྒྱལ་བའི་བསྟན་པ་རྣམ་པར་དག་པ་ཉིན་མོ་
ལྟར་གསལ་བར་བྱས་སོ། །སྨྲས་པ། དཔལ་ལྡན་ཉིན་མོར་བྱེད་པའི་
རིགས་ཅན་ཀུན་བཟང་ལྷ་ཡི་ལྷར་གྱུར་པས། །མ་འོངས་ལོ་སྟོང་ལྔ་
བརྒྱའི་དུས་ན་ཕན་བདེ་འབྱུང་གནས་རིན་ཆེན་གཏེར། །གངས་རི་
ར་བས་ཡོངས་བསྐོར་གདོང་དམར་ཅན་གྱི་ཞིང་དུ་དར་རོ་ཞེས། །
འགྱུར་མེད་ལུང་བསྟན་གསེར་གྱི་མེ་ཏོག་བྱང་ནས་བྱང་གི་ཕྱོགས་སུ་
འཐོར། །གང་ཚེ་སྙིང་རྗེ་སྤྱན་སྟོང་མངའ་བས་ཁ་བ་རི་བའི་ཞིང་་
ཁམས་འདི། །ཐབས་མཁས་རྫུ་འཕྲུལ་སྟོང་ཕྲག་ཕྱག་གིས་དམ་དུ་
བཟུང་པའི་ངོ་མཚར་གྱིས། །ས་ལའི་ནགས་ཀྱིས་གང་བའི་ལྗོངས་
འདི་རིམ་གྱིས་མི་ཡི་འཇིག་རྟེན་ཏེ། །དགེ་བཅུ་བཀྲ་ཤིས་སྣང་བ་དམ་
པས་ཞིང་འདི་ཀུན་ནས་ཁྱབ་པར་གྱུར། །བྱང་ཆུབ་སེམས་དཔའི་
སྒྲིབ་པ་རྣམ་སེལ་གངས་ཅན་འགྲོ་ལ་རྗེས་ཆགས་ཏེ། །ཐུགས་རྗེ་འོད་
ཀྱི་ཞགས་པ་རིང་པོས་ཁོར་ཡུག་འཛིན་མའི་ཁྱོན་འདི་བཅིང་། །མི་
ལས་འདས་པའི་བཀྲ་ཤིས་མཚན་ལྡན་བོད་རྗེ་གཉའ་ཁྲི་བཙན་པོ་
ཞེས། །གངས་ཅན་འགྲོ་བའི་མགོན་དུ་བྱོན་པས་ས་ཆེན་འདི་ཡང་
སྐལ་བ་བཟང་། །རྗེ་བཙུན་འཇམ་དཔལ་དབྱངས་ཀྱི་ཡེ་ཤེས་ཀུན་
གཟིགས་འཕྲུལ་གྱི་མེ་ལོང་ལས། །ལྷ་ཡི་རྒྱལ་བོ་ཐོ་ཐོ་རི་ཞེས་གྲགས་
པའི་མཚན་མའི་གཞིར་ཡང་སྤྲུལ། །གང་ཚེ་རྒྱུ་སྐར་ཕྲེང་བའི་ལམ་
ནས་རང་བྱུང་གསེར་གྱི་མཆོད་གདུང་སོགས། །ངོ་མཚར་རྨད་བྱུང་
དམ་ཆོས་ཆར་གྱིས་ཐུབ་བསྟན་དབྱར་རྔ་མགྲོན་དུ་བསུ། །འཕགས་
པ་སྤྱན་སྟོང་མངའ་བ་ཡང་ནི་བོད་རྗེ་སྲོང་བཙན་སྒམ་པོ་ཞེས། །རྨད་
བྱུང་གྲགས་པའི་གསེར་གྱི་རྫ་རྔ་འཇིག་རྟེན་ཀུན་གྱིས་རྟག་ཏུ་་་་་་་་་་
བརྡུང་། །ཞི་རྒྱས་དབང་དང་དྲག་པོའི་འཕྲིན་ལས་ཡིད་བཞིན་་་་་
ན་308

གཙན་ཚའི་མ་ཎིའི་ལོ་རྒྱུས་དཀར་ཆག
འགུག་པའི་ལྕགས་ཀྱུ་ཡི། །མ་ལུས་ཕྱོགས་ཀྱི་ཟད་མི་ཤེས་པའི་ཕུན་
ཚོགས་སྡེ་བཞི་གཡང་དུ་བཀུག།ཀུན་གཟིགས་ཞིང་གི་མགོན་པོ་ཡང་ནི་
བོད་རྗེ་ཁྲི་སྲོང་ལྡེ་བཙན་ཞེས། །ཚངས་པ་ལྷ་ཚི་མེ་ཏོག་གང་གི་བཀའ་
ལུང་གསེར་གྱི་ཤིང་རྟ་ཡིས། །མཁན་སློབ་ཉི་ཟླ་ཟུང་གི་དཀྱིལ་འཁོར་
གངས་ཅན་ནམ་མཁའི་རྒྱན་དུ་དྲངས། །ཤཱཀྱའི་རྒྱལ་བོ་སྲས་དང་
བཅས་པ་ཞིང་འདིར་དངོས་སུ་བྱོན་པ་བཞིན། །བདེ་གཤེགས་ཀུན་
གྱི་གསང་བའི་མཛོད་འཛིན་མཐུ་སྟོབས་ནུས་པའི་དབང་ཕྱུག་་
གང་། །ཞིང་འདིའི་མགོན་སྐྱབས་མངའ་བདག་ཆེན་པོ་རལ་བ་ཅན་
གྱི་སྐུར་ཡང་བསྟན། །རིན་ཆེན་རྣམ་གསུམ་དབུ་ཡི་ཅོད་པན་བླ་ནས་
བླ་ན་མཆོད་པའི་མཐུས། །གངས་ཅན་འཛིན་མའི་ཁོར་ཡུག་འདི་
ཡང་སུམ་རྩེན་ལྷ་ཡི་ཡུལ་ལ་འགྲན། །ཐུགས་རྗེ་མངའ་བའི་བྱིན་་
བརླབས་བདུད་རྩིས་སྙིང་གི་བུམ་པ་ཡོངས་གང་བས། །གངས་ཅན་
པ་རྣམས་སྙིང་རྗེ་ཆེ་ཞིང་དད་གཏོང་བསོད་ནམས་ནོར་གྱིས་ཕྱུག།
འཇིག་རྟེན་ཡང་དག་ལྟ་ལ་གནས་ཤིང་ལས་འབྲས་གཞུང་ལམ་ཉིད་དུ་
འགྲོ། །དེ་ཕྱིར་མི་རྣམས་ཕལ་མོ་ཆེ་ལས་བོད་ཀྱི་རང་བཞིན་ཁྱད་པར་
འཕགས། །དེ་ལྟར་ཁ་བ་ཅན་གྱི་ཞིང་ཁམས་འདིར། །འཕགས་པ་
རིགས་གསུམ་མགོན་པོའི་བྱིན་བརླབས་ཀྱིས། །རྒྱན་དྲུག་མཆོག་་་་་
གཉིས་ལྟ་བུའི་མཁས་མང་གིས། །བསྟན་པའི་རྒྱལ་མཚན་རིང་ནས་
རིང་དུ་སྒྲེང༌། །དེ་ནས་རིང་མོ་ཞིག་གི་དུས་ཉིད་ན། །བོད་ཀྱི་མཁས་
དབང་མ་ཧ་པཎྚི་ཏ། ཕལ་ཆེར་དག་པའི་ཞིང་ཁམས་བགྲོད་པའི་་
ཤུལ། །ལོག་སྤྱོད་དག་གིས་བསྟན་ལ་གནོད་པ་བྱས། །དེ་ནས་བོད་རྗེ་
བྱང་ཆུབ་སེམས་དཔའ་ཡིས། །རྒྱ་གར་ཡུལ་ནས་གནས་བརྟན་མར་
མེ་མཛད། །ཞིང་ཁམས་འདི་རུ་ངེས་པར་སྤྱན་དྲོངས་ཞེས། །རྒྱ་་་་
ww 309

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བརྩོན་སེང་གེ་སོགས་ལ་བཀའ་ཡང་བསྩལ། །ཇོ་བོ་པཎྚི་ཏ་དེ་གདན་
འདྲེན་དང་། །བོད་འདིར་བསྟན་པ་རྣམ་དག་དར་བའི་ཕྱིར། །ང་ནི་
ཤི་ཡང་འགྱོད་པ་མེད་དོ་ཞེས། །ལྷ་བཙུན་ཡེ་ཤེས་འོད་ཀྱིས་ཐ་ཚིག་
བསྒྲགས། །དེ་ནས་ལྷ་ཡི་བླ་མ་བྱང་ཆུབ་འོད། །ཁུ་བོའི་ཞལ་ཆེམས་
རྣམ་དག་བསྟན་པའི་ཕྱིར། །ནག་ཚོ་ཚུལ་ཁྲིམས་རྒྱལ་བ་ཕོ་ཉཪ་་
བརྫངས། །རིན་ཆེན་སྐྱེས་དང་ཞུ་ཚིག་ནན་ཏན་མཛད། །ལུང་་་་་
རྟོགས་ཡོན་ཏན་ཆ་ཤས་ཡོངས་སུ་རྫོགས། །གཞན་ཕན་བྱང་ཆུབ་
སེམས་ཀྱི་བདུད་རྩིའི་གཏེར། །མཁས་དགུའི་གཙུག་རྒྱན་དི་བཾ་ཀ་
རའི་ཟླ། །ཁ་བ་ཅན་གྱི་ཞིང་གི་དཔལ་དུ་ཤར། །ཆོས་དང་ཆོས་མིན་
རྣམ་པར་འབྱེད་བྱེད་ཅིང་། །བརྒྱ་ཁྲི་བཞི་སྟོང་སྙིང་བོ་གཅིག་བསྡུས་
པ། །བསྟན་བཅོས་བྱང་ཆུབ་ལམ་གྱི་སྒྲོན་མ་མཛད། །རྣམ་དག་་
བསྟན་པའི་ཟླ་བ་གསར་དུ་ཚེས། །ཞེས་བྱ་བ་ནི་བར་སྐབས་ཀྱི་ཚིགས་
སུ་བཅད་པའོ། །གཉིས་པ་གཅན་ཚའི་མ་ཎི་ཆུ་འཁོར་ཆེན་མོ་ཞེས་
ཡོངས་སུ་གྲགས་པ་དེ་ཡི་ལོ་རྒྱུས་ཅུང་ཟད་བརྗོད་པ་ལ་གཉིས། རྟེན་གྱི་
གཙོ་བོ་གང་ལས་བྱུང་བ་དང་། རྟེན་དང་བརྟེན་པ་ཇི་ལྟར་བཞེངས་
པའི་ཚུལ་ལོ། །དང་པོ་ནི། ཆོས་ཀྱི་རྒྱལ་བོ་སྲོང་བཙན་སྒམ་པོས་ཞལ་
ནས།ཁྲི་བཤོར་མཚོ་ལ་ཀླུ་བློན་བྱང་སེམས་གནས། །ཆུ་བོ་ཆེན་པོ་ཀུན་
ལ་ཕན་པར་མཛད། །ཅེས་དང་། བཀའ་གདམས་གླེགས་བམ་རིན་པོ་
ཆེ་ལས། གངས་དཀར་པོ་ཤེལ་གྱི་མཆོད་རྟེན་ཡོད། །མཚོ་དམའ་མོ་
གཡུ་ཡི་མནྜལ་ཡོད། །ཅེས་གསུངས་པ་ལྟར། མཚོ་ཁྲི་བཤོར་རྒྱལ་མོས་
མཚན་པའི་ཞིང་ཁམས་ཆེན་པོ་ལ། མཚོ་སྔོན་ཞིང་ཆེན་ཞེས་ཡོངས་སུ་
གྲགས་པའི་ལྗོངས་འདིར། སྔོན་གྱི་མཁས་པ་བླ་ཆེན་དགོངས་པ་རབ་
གསལ་སོགས་དང་།བར་དུ་ཆོས་ཀྱི་རྗེ་དོན་གྲུབ་རིན་ཆེན།རྗེ་ཙོང་ཁ་བ་
310 ———

གཙན་ཚའི་མ་ཎིའི་ལོ་རྒྱུས་དཀར་ཆག
ཆེན་པོ་སོགས་མཁས་གྲུབ་ནམ་མཁའི་སྐར་ཚོགས་ལྟར་བྱོན་པའི་ནང་
ཚན་མཁས་ཤིང་གྲུབ་པའི་དབང་ཕྱུག་ཆེན་པོ་ཆོས་ཀྱི་རྗེ་དོན་གྲུབ་
རིན་ཆེན་ནི།མདོ་ཁམས་སྨད་དུ་སྐུ་འཁྲུངས།གཞོན་ནུ་ཉིད་ནས་རབ་
ཏུ་བྱུང་སྟེ། ཡི་གེ་དཀར་ནག་སོགས་སྒྲ་རིག་པའི་གནས་ལ་མཁས་པར་
བསླབ། སྔོན་གྱི་ཐུགས་སྨོན་དང་ཆོས་ལ་དོན་གཉེར་གྱི་དབང་གིས་
དབུས་གཙང་དུ་བྱོན། སྙེ་ཐང་གི་དགེ་བའི་བཤེས་གཉེན་ཆེན་པོ་བཀྲ་
ཤིས་སེངྒེའི་དྲུང་དུ། ཕར་ཕྱིན་དང་བྱམས་ཆོས་སོགས་ཀྱི་ཁྲིད་གསན་
པས་གཞུང་དེ་དག་ལ་མཁས་པར་གྱུར། དེ་ནས་གཙང་གི་སྣར་ཐང་དུ་
བྱོན། བཅོམ་ལྡན་རིག་པའི་རལ་གྲིའི་སློབ་མ་རིག་པའི་སེང་གེ་ལ་ཚད་
མ་རྣམ་འགྲེལ་སོགས་གསན་ཏེ། ཚད་མ་སྡེ་བདུན་མདོ་དང་བཅས་པ་
ལ་སྦྱང་བ་མཐར་ཕྱིན་པ་མཛད། དེའི་ཚེ་རིག་པའི་གནས་འགའ་ཞིག་
ཅུང་ཟད་འཆར་དཀའ་བ་བྱུང་བས། གཙང་ཞྭ་ལུའི་ཆོས་སྡེ་ཆེན་པོར་
བྱོན་ཏེ། ཐུགས་རྗེ་ཆེན་པོ་རང་བྱོན་གྱི་དྲུང་དུ་གསོལ་དྲག་ཏུ་བཏབ་
ཅིང་། ཞབས་ལ་ཁྲག་རྡོལ་རྡོལ་གྱི་བར་དུ་ཉིན་མཚན་ཀུན་ཏུ་བསྐོར་བ་
མཛད་པས་བློ་གྲོས་ཀྱི་ནུས་པ་མཆོག་ཏུ་གྱུར་པ་འཁྲུངས་ཏེ། རིག་པའི་
གནས་ལ་ཐོགས་པ་མེད་པར་གྱུར།དེ་ནས་ཞྭ་ལུར་གྲྭ་སྐོར་ལ་བྱོན་པའི་
ཚེ། བུ་སྟོན་ཐམས་ཅད་མཁྱེན་པ་ཡང་རང་གི་གདན་སར་བྱོན་ནས་
བཞུགས་པ་ལ།ཚོགས་སུ་བགྲོ་གླེང་མཛད་པས་མཁས་པའི་སྙན་གྲགས་
ཚོས་
ཆེན་པོ་ཐོབ།ཚུལ་དེས་བུ་སྟོན་རིན་པོ་ཆེ་ཐུགས་ཤིན་ཏུ་དགྱེས་ཏེ།à
ཀྱི་རྗེ་ཤར་ཕྱོགས་པ་རིག་པའི་དཔའ་བོ་ཞེས་མཚན་སྙན་གསར་བ་
གནང་བས།ཕྱོགས་ཀུན་ཏུ་སྙན་པའི་གྲགས་པས་ཁྱབ་པར་གྱུར།བླ་མ་
ཡེ་ཤེས་དཔལ་ལ།འཇིགས་བྱེད་ཀྱི་དབང་སོགས་སྔགས་ཕྱོགས་ཀྱི་ཆོས་
སྐོར་མང་པོ་གསན་པས་མདོ་རྒྱུད་མཐའ་དག་ལ་མཁས་པར་གྱུར། དེ་
311

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ནས་མདོ་སྨད་དུ་བྱོན་ནས་བསྟན་འགྲོའི་དོན་རླབས་པོ་ཆེ་མཛད་པའི་
སྐབས་ཞིག་ན།ཆོས་རྗེ་ཆེན་པོ།བདེ་བ་ཅན་གྱི་གདན་ས་མཛད་པར་ཞུ་
བའི་གདན་འདྲེན་པ་བྱུང་ནས། སླར་ཡང་ནོར་རྫས་མང་པོ་བསྣམས་
ནས་ལྷ་སར་ཕེབས་ཤིང་།བདེ་བ་ཅན་དང་།སྣར་ཐང་སོགས་སུ་གཙུག་
ལག་ཁང་དང་། དགེ་འདུན་པ་རྣམས་ལ་ཞབས་ཏོག་རྒྱ་ཆེན་པོ་་་་་
བསྒྲུབས། དེ་ནས་ཡང་དགོན་ཆོས་ལྡིངས་སུ་ཕེབས། སྐྱེ་མཆོག་རྟོགས་
ལྡན་པ་བསམ་གཏན་དཔལ་གྱི་དྲུང་དུ་བྱོན། ཕྱག་རྫས་གང་ཡོད་ཕུལ་
ཏེ། སྒྲུབ་པ་ལ་རྩེ་གཅིག་ཏུ་མཛད་པས་ཞི་གནས་སོགས་ཀྱི་རྟོགས་པ་
ཁྱད་པར་ཅན་མང་པོ་ཐུགས་ལ་འཁྲུངས། དེ་ནས་སྣར་ཐང་དུ་བྱོན།
མཆིམས་བློ་བཟང་གྲགས་པའི་དྲུང་དུ་ཆོས་མང་དུ་གསན་པའི་རྗེས་
ཞིག་ན། མཆིམས་བློ་བཟང་གྲགས་པའི་ཞལ་ནས། རིག་པའི་དཔའ་བོ་
ཁྱོད་སླར་ཡང་མདོ་སྨད་དུ་ཕེབས་ཤིག་དང་། པཡུལ་དེར་ཁྱོད་ཀྱི་གདུལ་
བྱ་མཐའ་ཡས་པ་ཡོད། སྐབས་ཞིག་ན་ཁྱོད་ལ་མཁན་བུ་གཞོན་ནུ་ཁྱད་
པར་ཅན་ཞིག་འབྱུང་། དེ་ལ་ངའི་མིང་བློ་བཟང་གྲགས་པའི་མཚན་
འདི་གསོལ་ཅིག ཅེས་ལུང་བསྟན་ཏོ། །སྣར་ཐང་གི་མཆིམས་ཀྱི་
མཁན་པོ་རྣམས་ནི།འཕགས་པའི་གནས་བརྟན་ཆེན་པོ་དག་གི་སྤྲུལ་བ་
སྟེ།ཇོ་བོ་རྗེ་རྒྱ་གར་ནས་ས་སྐྱའི་གཙུག་ལག་ཁང་གི་ཐད་སོར་བྱོན་པ་ན།
ས་འདིར་རྗེ་བཙུན་འཇམ་པའི་དབྱངས་ཀྱི་སྤྲུལ་བ་བདུན་འབྱུང་བར་
འགྱུར་ཞེས། ས་ཆེན་ཀུན་དགའ་སྙིང་བོ།རྗེ་བཙུན་བསོད་ནམས་རྩེ་མོ།
རྗེ་བཙུན་གྲགས་པ་རྒྱལ་མཚན།པཎ་ཆེན་ཀུན་དགའ་རྒྱལ་མཚན།འགྲོ་
མགོན་འཕགས་པ་ཆོས་རྒྱལ་སོགས་ལུང་བསྟན།སྣར་ཐང་དུ་བྱོན་པ་ན།
གནས་འདིར་འཕགས་པའི་གནས་བརྟན་གྱི་སྤྲུལ་བ་འགའ་ཞིག་བྱུང་
ངོ་ཞེས། མཆིམས་ནམ་འཁའ་གྲགས། མཆིམས་འཇམ་པའི་དབྱངས།
312

གཙན་ཚའི་མ་ཎིའི་ལོ་རྒྱུས་དཀར་ཆག
མཆིམས་བློ་བཟང་གྲགས་པ་སོགས་ལུང་བསྟན་པར་གསུངས་སོ། །དེ་
ལྟར་མཆིམས་བློ་བཟང་གྲགས་པས་ལུང་བསྟན་པ་དང་།རྗེ་བདག་ཉིད་
ཆེན་པོའི་ཐུགས་སྨོན་དང་། མདོ་སྨད་པ་རྣམས་ཀྱི་བསོད་ནམས་ཀྱི་
མཐུ་ལས། ལུང་རྟོགས་ཡོན་ཏན་གྱི་ཕུང་བོ་ཆོས་རྗེ་ཆེན་པོ། སླར་ཡང་
མདོ་སྨད་ཀྱི་ལྗོངས་འདིར་བྱོན་ཏེ།སྐྱེ་དགུའི་བསོད་ནམས་ཀྱི་ཞིང་དམ་
པར་འཚོ་ཞིང་གཞེས་པར་གྱུར་ཏོ། །སྨྲས་པ།གངས་ཅན་ས་ཡི་དཀྱིལ་
འཁོར་གྱི། །ཤར་ཕྱོགས་མདོ་ཁམས་སྨད་ལྗོངས་སུ། །གསེར་གྱི་་་་་
པདྨའི་ལྟེ་བ་ལས། །རྒྱལ་སྲས་ཚངས་པ་ཆེན་པོ་འཁྲུངས། །གཞོན་ནུ་
བསམ་འཕེལ་དབང་གི་རྒྱལ། །སྨོན་ལམ་རིན་ཆེན་ཤིང་རྟས་་
དྲངས། །དབུས་གཙང་དག་པའི་ཞིང་ཁམས་སུ། །ཞབས་ཀྱི་རི་མོ་
གསར་དུ་བྲིས། །རང་དོན་རེ་བའི་གྱ་གྱུའི་སེམས། དམ་པ་རྣམས་ལ་
འབྱུང་བ་དཀོན། །སྒོ་གསུམ་བྱ་བ་ཕྲ་མོ་ཡང༌། །གཞན་ལ་ཕན་པའི་
ཐབས་སུ་བསྒྱུར། །བཤེས་གཉེན་གསེར་རི་ལྟ་བུ་རྣམས། །བསམ་
དང་སྦྱོར་བས་ཚུལ་བཞིན་བསྟེན། །ལུང་རྟོགས་དམ་ཆོས་བདུད་རྩི་
ཡིས། །ཐུགས་ཀྱི་བུམ་བཟང་གང་པར་བྱས། །འཆད་རྩོད་རྩོམ་པའི་
ཡོན་ཏན་དང་། །མཁས་བཙུན་བཟང་བོའི་ཆོ་ག་རྫོགས། །ལྷག་་་་་
བསམ་གསེར་གྱི་འཁྲི་ཤིང་གིས། །བསྟན་པའི་གདུགས་དཀར་དགུང་
དུ་བཏེགས། །དེ་ལྟར་མང་དུ་ཐོས་པ་ལས། །གསུང་རབ་མཐའ་དག་
གདམས་པར་ཤར། །དཔྱད་དང་འཇོག་པའི་ཞི་ལྷག་ཟུང་། །རྩེ་་་་་
གཅིག་སྒྲུབ་པའི་རྒྱལ་མཚན་བཙུགས། །ངོ་མཚར་དམ་ཆོས་མུ་ཏིག་
ཆར། །སྐལ་ལྡན་ཡོངས་ལ་འབེབ་པའི་ཕྱིར། །ཆོས་ཕུང་བརྒྱད་ཁྲི་
བཞི་སྟོང་སྒོ། །གཅིག་ཅར་འབྱེད་ལ་སྤྲོ་བར་གྱུར། །མཆིམས་ཆེན་བློ་
བཟང་གྲགས་པ་ཡི། །དགྱེས་པའི་མཆུ་སྒྲོས་འཛུམ་པ་ལས། །ཤར་
313

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཕྱོགས་རང་ཡུལ་སྨད་ལྗོངས་སུ། །རིངས་པར་ཆས་པའི་དུས་སུ་་་་་
སླེབས། །ཕྱོགས་དེར་བསྟན་པའི་རྒྱལ་མཚན་ཆེ། །བཤད་སྒྲུབ་མུ་
ཏིག་ཆུན་འཕྱངས་པ། །ངེས་ལེགས་སྲོག་ཆགས་མཚན་མ་ཅན། །
སྒྲེང་བར་མཛོད་ཅིག་ཆོས་ཀྱི་རྗེ། །ཁྱད་པར་རྒྱལ་བའི་ལུང་བསྟན་
པའི། །གཞོན་ནུ་ཁྱད་པར་ཅན་ཞིག་འབྱུང་། །ཡིད་བཞིན་དབང་གི་
རྒྱལ་བོ་ལྟར། །དེ་ཉིད་བརྒྱ་ཕྲག་ཐབས་ཀྱིས་སྐྱོངས། །གཟུངས་ཀྱི་
དབང་ཕྱུག་རྒྱལ་བོའི་མདོའི། །ནོར་བུ་བཀྲུ་པའི་དཔེ་ལྟར་མཛོད། །
ཁོ་བོས་མཚན་གྱི་མེ་ཏོག་ཕྲེང་། །གཞོན་ནུ་དེ་ལ་ཕུལ་ཅིག་ཅེས། །
་་་་་་་ལུང་བསྟན་གསེར་གྱི་མེ་ཏོག་ནི། །ཆོས་རྗེའི་གཙུག་གི་རྒྱན་དུ་
བབས། །མཁན་པོ་མཆིམས་ཀྱི་མཁྱེན་པའི་ལྷ་ལམ་དུ། །དུས་གསུམ་
ཤེས་བྱའི་རྒྱུ་སྐར་ཡོངས་སུ་རྫོགས། །རིགས་གསུམ་ལྷ་ཡི་ཆ་རྫོགས་
གཞོན་ནུའི་ཟླ། །རིང་མིན་འཆར་བའི་ཚུལ་ནི་དེ་དུས་གཟིགས། །བླ་
མེད་སྐུ་གསུམ་ཏོག་གིས་རབ་མཛེས་ཤིང༌། །བཤད་སྒྲུབ་དར་གྱི་ཤམ་
བུ་གཡོ་བ་ཅན། །འཕྲིན་ལས་རྩིབས་སྟོང་རྫོགས་པའི་ཆོས་ཀྱི་་་་་་་་་་
གདུགས། །ཡོངས་རྫོགས་བསྟན་པའི་མངའ་བདག་ཁྱོད་ལ་གཏད། །
བུ་སྟོན་རིན་ཆེན་གྲུབ་སོགས་མཁས་མང་གིས། །ཁྱོད་ནི་ཤར་ཕྱོགས་
རིག་པའི་དཔའ་བོ་ཞེས། །བསྔགས་བརྗོད་གཡས་འཁྱིལ་དུང་གི་བཀྲ་
་་་་་་་་་་་་་་་་ཤིས་དབྱངས། །ཁོར་ཡུག་འཛིན་མའི་ཁྱོན་ཀུན་ཁྱབ་པར་
བསྒྲགས། །བླང་དོར་ཤེས་བྱའི་གནས་ལ་རྨོངས་པ་ཡི། །མུན་པའི་
དཀྱིལ་འཁོར་འཇིག་པའི་ཆོས་ཉིད་ཅན། །རིག་པའི་སྣང་མཛོད་ཐུབ་
བསྟན་བཅུ་གཉིས་བདག། དབང་ཕྱོགས་ལྷ་ཡི་ལྗོངས་འདིར་སླར་ཡང་
ཤར། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །དེ་ནས་
ཆོས་རྗེ་ཆེན་པོ། ཤ་སྦྲང་རི་ཁྲོད་དང་། གཅན་ཚ་སྲིབ་ཀྱི་སྣང་ར་སོགས་
314

གཙན་ཚའི་མ་ཎིའི་ལོ་རྒྱུས་དཀར་ཆག
སུ་བཞུགས།སྣང་རར་ས་སྡེ་དང་བྱམས་ཆོས་སོགས་གཞུང་ཆེན་མོ་དག་
གི་བཤད་པའང་གནང་། ཕྱིས་སུ་དེའི་ཤུལ་དུ་སྣང་རའི་གསེར་ཁང་
ཆེན་མོ་བཞེངས། དེ་ལ་ཆོས་རྗེ་ཆེན་པོ་དང་། ཀརྨ་རོལ་བའི་རྡོ་རྗེ་རྣམ་
གཉིས་ཀྱིས་རབ་གནས་མཛད་པར་གསུངས། དེ་ནས་བྲག་བྱ་ཁྱུང་དུ་
ཕེབས།ཆོས་སྡེ་ཆེན་པོ་ཐེག་ཆེན་ཡོན་ཏན་དར་རྒྱས་གླིང་ཕྱག་འདེབས་
མཛད། རབ་བྱུང་དྲུག་པའི་མེ་སྤྲེལ་ལོའི་སྟོན་ཁར་ཆོས་རྗེ་ཆེན་པོ། སྐུ་
འབུམ་ཉེ་འཁོར་གྱི་ཆུ་དཀར་རི་ཁྲོད་དུ་བཞུགས། སྐབས་ཞིག་མཚན་
༼ལམ་དུ། རྡོ་རྗེ་འཇིགས་བྱེད་ཆེན་པོ་དང་མཇལ་བས།བྱིན་གྱིས་བརླབ་
མར་གསོལ་བ་བཏབ། ཁྱད་པར་དུ་ཡི་དམ་གྱི་ཞལ་ཡང་ཡང་བསྟན་དུ་
གསོལ།ཞེས་ཞུ་བས།ཙོང་ཁའི་ཕྱོགས་སུ་ཞལ་གཟིགས་ནས།སང་ཕོད་
དུས་ད་ཙམ་ན་ལུང་བ་འདིའི་མདའ་རུ་འོང་། དེའི་བར་བདེ་བར་གྱིས་
གསུང་བ་ཞིག་རྨིས་པ། མི་རིང་བར་རྗེ་རིན་པོ་ཆེ་འཁྲུངས་པའི་མཚན་
ཆར་གཟིགས།ལོ་དེའི་རྗེས་མ་བྱའི་ལོར་སྐུ་འབུམ་གསེར་སྡོང་གི་གནས་
༼༽དེར་རྗེ་རིན་པོ་ཆེ་སྐུ་བལྟམས། དེའི་ཚེ་ཆོས་རྗེ་ཆེན་པོས་རྟེན་འབྲེལ་
དཔར་ཅན་དུ་དགོངས་ཏེ།འཇམ་དབྱངས་རིལ་བུ་དང་། བདུད་རྩི་
རིལ་བུ། སྲུང་མདུད་དང་རྡོ་རྗེ་འཇིགས་བྱེད་ཀྱི་བྲིས་སྐུ་བཅས། ཉེ་
གནས་ཚུལ་ཁྲིམས་དང་ལྡན་པ་ཞིག་ལ་བསྐུར། བཀའ་དྲིན་དེ་དག་
·ཐུགས་ལ་བཞག་ནས་མི་རིང་བར་ཡབ་ཡུམ་གཉིས་ཀྱིས། ཆོས་རྗེ་ཆེན་
པོ་ཁྱིམ་དེར་གདན་དྲངས་ཏེ། བསྙེན་བཀུར་ཞུ་བར་བུ་ཆུང་འདི་ང་ལ་
བྱིན་ཅིག་ཅེས་བཀའ་གནང་། ཡབ་ཡུབ་གཉིས་ནས་ལོ་ཁ་ཤས་སོང་ཚེ་
ཁོང་ལ་འབུལ་ཞེས་ཁས་བླངས། རྗེ་དགུང་ལོ་གསུམ་པ་ལ་ཤ་རྫོང་རི་
ཁྱོད་དུ་གདན་དྲངས་ཏེ། རྗེ་ཀརྨ་རོལ་བའི་རྡོ་རྗེ་ལས་ཡོངས་སུ་རྫོགས་
པའི་དགེ་བསྙེན་གྱི་སྡོམ་པ་བཞེས། རྗེ་ཀརྨ་པས། གཞོན་ནུའི་མཚན་ལ་
315 ―

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཀུན་དགའ་སྙིང་བོ་ཞེས་གསོལ་ཏེ། བུ་ཆུང་འདི་སངས་རྒྱས་གཉིས་པ་
ལྟ་བུ་ཞིག་འོང་། ཞེས་གསུངས་པར་གྲགས། རྗེ་དགུང་ལོ་བདུན་པ་ལ་
ཆོས་རྗེ་ཆེན་པོས་མཁན་པོ་དང་། གཞོན་ནུ་བྱང་ཆུབ་ཅེས་བྱ་བས་
གྲོགས་ངན་མཛད་པ་ལ་བརྟེན་ནས། མཚན་བློ་བཟང་གྲགས་པ་ཞེས་
གསོལ་ཏེ། རབ་ཏུ་བྱུང་བ་དང༌། ཚིགས་སྔ་མ་དགེ་ཚུལ་གྱི་སྡོམ་པ་ཡང་
དག་པར་བཞེས་སོ། །དེའི་རྗེས་སུ་མདོ་སྔགས་ཀྱི་ཆོས་མང་པོ་གནང་
ཞིང་གསན་པ་སོགས་རྣམ་ཐར་དག་ལས་གསལ་བས་འདིར་མི་འབྲི་ལ།
མདོར་ན་ཆོས་རྗེ་ཆེན་པོས།རྗེ་རིན་པོ་ཆེ་སྐུ་བྱིས་པའི་དུས་ནས་བདག་
གིར་མཛད་དེ་སྐྱེད་སྲིང་བ་དང་། མཇམ་པའི་དབྱངས་དང་།དབྱངས་
ཅན་མ་ལ་སོགས་པའི་སྒོ་ནས་ཤེས་རབ་འཕེལ་བའི་ཐབས་དུ་མ་་་་
གནང་བ་དང་། རབ་བྱུང་དང་དགེ་ཚུལ་གྱི་སྡོམ་པ་འཛིན་ཏུ་བཅུག་པ་
དང་། རྡོ་རྗེ་ཐེག་པའི་སྒོར་སྨིན་པར་མཛད་པ་སོགས། ཇི་ལྟར་སྨན་གྱི་
ཤིང་ལྗོན་པ་ཆེན་པོ་མངོན་པར་འགྲུབ་པའི་རྒྱུ་མྱུ་གུ་ཕྲ་མོ་གཅེས་སྤྲས་
བྱེད་པ་ལྟར་ལེགས་པར་བསྐྱངས་ཏེ། དགུང་ལོ་བཅུ་དྲུག་བཞེས་པ་ན།
ཆོས་རྗེ་ཆེན་པོས་ཞལ་ནས།ད་ནི་གཞོན་ནུ་བློ་བཟང་གྲགས་པ་ཁྱོད་སྐུ་
ནར་སོན་པས། དཀའ་ཚེགས་ལ་མ་གཟིགས་པར་དབུས་གཙང་དུ་
ཕེབས་ཤིག་དང། དེར་ཐོས་བསམ་སྒོམ་པ་ཡག་པོ་བྱས་ན་རྒྱལ་བའི་
བསྟན་པ་དང་།འགྲོ་བ་མང་བོ་ལ་ཕན་པ་རྒྱ་ཆེན་པོ་འབྱུང་ངོ་། །ཞེས་
གསུང་།རྗེ་རིན་པོ་ཆེ་ཉིད་ནས་ཆོས་རྗེ་ཆེན་པོ་དང་འབྲལ་མི་ཕོད་ཀྱང་།
གཅིག་ནས་བཀའ་ལྕི་བ་དེ་ཟློག་མ་ནུས་པ་དང་། ཁྱད་པར་དུ་ཆོས་རྗེ་
ཆེན་པོས་ལུང་བསྟན་པ་ལྟར་དགོས་པ་ཆེ་ཞིང་། རང་གཞན་གྱི་དོན་
ཆེན་པོ་འགྲུབ་པར་གཟིགས་ནས་དབུས་ལམ་དུ་ཆས་པ་ལ་མངོན་དུ་
ཕྱོགས་སོ། །དེའི་ཚེ་ཆོས་རྗེ་ཆེན་པོས། གཞོན་ནུ་བློ་བཟང་གྲགས་པ་
316

གཙན་ཚའི་མ་ཎིའི་ལོ་རྒྱུས་དཀར་ཆག
ཁྱོད། །སྔོན་སྦྱང་དགེ་བའི་ལས་འཕྲོ་ཅན། །སྔོན་ཚེ་དམ་ཆོས་བདུད་
རྩིའི་རོ། །འཐུངས་པའི་བག་ཆགས་ཡོད་པར་ངེས། །ཡུམ་ཆེན་རྒྱས་
འབྲིང་བསྡུས་གསུམ་གྱི། །རྒྱན་དུ་གྱུར་པའི་མངོན་རྟོགས་རྒྱན། །
ཐོག་མར་བསླབ་ཅིང་ནན་ཏན་བྱ། །དེ་ལ་མཁས་པར་གྱུར་པ་ན། །
ལུང་ཆོས་ཀུན་ལ་འཕྲིགས་ཆུད་འགྱུར། །དེ་ཡང་སེམས་ཀྱི་ཟུར་ལ་
ཞོག། དེ་ནས་བྱང་ཆུབ་སེམས་དཔའ་ཡི། །ལམ་དང་སྤྱོད་པའི་རྣམ་
བཞག་དག། སྟོན་པར་བྱེད་པའི་མདོ་སྡེ་རྒྱན། །མཁས་པའི་ཡན་ལག་
དག་ཏུ་བསླབ། །འཁོར་བ་མྱ་ངན་འདས་པ་ཡི། །རྟེན་དུ་སྟོན་པའི་
ཆོས་དང་ནི། །ཆོས་ཉིད་རྣམ་འབྱེད་བསྟན་བཅོས་དང་། །ཐོག་མ་
མཐའ་མ་རྣམ་སྤངས་པའི། །དབུ་མའི་ལམ་ནི་སྟོན་པས་ན། །དབུས་
དང་མཐའ་ནི་རྣམ་འབྱེད་དང༌། །སེམས་ཀྱི་ཆོས་ཉིད་དག་པ་ནི། །
སེམས་ཅན་ཀུན་ལ་ཡོད་པ་སྟེ། །དེ་ཉིད་བདེ་གཤེགས་སྙིང་བོ་ནི། །
སྟོན་བྱེད་ཐེག་ཆེན་རྒྱུད་བླ་མ། །བྱམས་ཆོས་ལྔ་བོ་དེ་དག་ལ། །
མཁས་པར་བྱེད་པའི་གོ་ཆ་གྱིས། །རྒྱལ་བའི་བསྟན་བཅོས་རྣམ་་་་་
འགྲེལ་དང་།འབྲིང་དུ་སྟོན་པའི་རྣམ་ངེས་དང་། །ཤིན་དུ་བསྡུས་པའི་
རིགས་ཐིག་སྟེ། །ལུས་དང་འདྲ་བའི་བསྟན་བཅོས་གསུམ། །གཏན་
ཚིགས་ཐིགས་པ་འགྲེལ་བརྟག་དང་། །རྒྱུད་གཞན་སྒྲུབ་པ་རྩོད་རིག་
སྟེ། །འཕྲོས་པ་ཡན་ལག་ལྟ་བུ་ཟེར། །ཆོས་ཀྱི་གྲགས་པ་ལས་བྱུང་
བའི། །ཚད་མ་སྡེ་བདུན་འཛམ་གླིང་ན། །སངས་རྒྱས་བསྟན་པ་་་
གསལ་བྱེད་པ། །ཉི་མ་ཟླ་བ་ལྟ་བུར་གྲགས། །དེ་ཡི་འོག་ཏུ་དེ་རྣམས་
སློབས། །ཞེས་སོགས་སློབ་གཉེར་བྱེད་ཚུལ་གྱི་བསླབ་བྱ་རྣམས་་་་་་་
གསུངས་སོ། །འདིར་སྨྲས་པ། དག་པ་དོན་དམ་ཆོས་སྐུའི་དབྱིངས་ཀྱི་
མཁར། །ཐུགས་རྗེ་ཆུ་འཛིན་འཁྲིགས་པའི་བ་གམ་ལས། །གང་ལ་
317

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གང་ཕན་སྤྲུལ་བའི་མེ་ཏོག་ཆར། །དུས་སུ་འཇོ་བ་བདེ་གཤེགས་ཀུན་
གྱི་ལས། །ཐབས་ཤེས་ཟུང་དུ་འཇུག་པའི་ཡེ་ཤེས་གཏེར། །བདེན་
གཉིས་ཟུང་དུ་འཇུག་པའི་རྡོ་རྗེ་འཛིན། །ཁྱོད་ཞབས་བཀྲ་ཤིས་རི་མོ་
ཡུལ་ལྗོངས་འདིར། །བྲིས་པའི་དགེ་མཚན་སྲིད་པའི་བླ་ན་མཐོ། །
ལུང་རྟོགས་ཆུ་ཤེལ་ཕུང་པོའི་ཁམས་ལས་གྲུབ། །མཐོ་རིས་ཡོན་ཏན་
བདུན་གྱི་འོད་ཟེར་ཅན། །བྱམས་དང་སྙིང་རྗེ་སེམས་ཀྱི་བདུད་རྩིའི་
གཏེར། །ལང་ཚོ་དང་པོའི་ཟླ་བ་གསར་དུ་ཚེས། །སྔོན་སྦྱང་དགེ་བའི་
བག་ཆགས་བིར་གྱི་རྩེས། །བཀྲ་ཤིས་རི་མོ་ནང་དུ་བྲིས་པའི་
གཟུགས། །ཕྱི་རོལ་ལུས་ངག་ལམ་དུ་ཤར་བའི་ཚེ། །གཞོན་ནུ་ངོ་
མཚར་ཅན་ཞེས་ཀུན་གྱིས་གླེང༌། །མཉམ་མེད་ཤཱཀྱའི་རྒྱལ་པོའི་རྒྱལ་
ཚབ་ཆེ། །བསྟེན་མཁས་ཡོན་ཏན་ཀུན་གྱི་མཛོད་གྱུར་པ། །རིན་ཆེན་
དོན་ཀུན་གྲུབ་པའི་ཞབས་སེན་ཟླ། །གཞོན་ནུ་བདེ་འབྱུང་གཙུག་གི་
རྒྱན་དུ་ཐོབ། །སྔོན་གྱི་ཚེ་ན་གཞོན་ནུ་དོན་ཀུན་གྲུབ། །ན་རྒ་འཆི་
བའི་སྲིད་པར་ཡིད་སྐྱོ་སྟེ། །མང་བོས་བཀུར་བ་ཤཱཀྱའི་རྒྱལ་པོའི་་
སྲིད། །རྩ་ལྟར་སྤང་སྟེ་ཁབ་ལས་ངེས་འབྱུང་ལྟར། །གཞོན་ནུ་ལང་ཚོ་
གསར་བའི་ཉི་མ་ཡང་། །འཁོར་བ་མཚན་མོའི་མུན་པར་ཐུགས་་་་
འབྱུང་སྟེ། །རྣམ་དག་ཚངས་སྤྱོད་ཤར་རིའི་རྩེ་མོར་ཕྱིན། །གཙུག་
ཕུད་མེ་ཏོག་ཆོས་རྗེའི་ཕྱག་ཏུ་ཕུལ། །དེའི་ཚེ་གསེར་མདོག་ཅོད་པན་
འཆང་བའི་བསྟན། །རྒྱ་མཚོའི་སྙིང་བོ་ཟླ་བ་རྒྱས་པའི་འོད། །གངས་
ཅན་མེ་ཏོག་ཚལ་ཏུ་ཤར་བ་ལས། །ཕན་བདེ་དྲི་བསུང་འཕྲོ་བའི་ཚུལ་
འདི་གཟིགས། །དེ་ལྟར་བཤེས་གཉེན་གངས་གྱི་རི་བོ་ལས། །ཕྱི་ནང་
རིག་པའི་ལེགས་བཤད་གཙང་མའི་ཆབ། །གང་ཐུགས་རྒྱ་མཚོའི་ཀློང་
དུ་རྟག་བབས་ཀྱང་། །གཞོན་ནུ་མང་དུ་ཐོས་པས་ངོམས་པ་མེད། །
318

གཙན་ཚའི་མ་ཎིའི་ལོ་རྒྱུས་དཀར་ཆག
ངེས་འབྱུང་བསམ་པའི་རྟ་ལྗང་ཀྱིས་དྲངས་པའི། །བྱང་ཆུབ་སེམས་
ཀྱིས་སྲིད་པའི་ཉིན་མོར་བྱེད། །དབུ་མའི་ལམ་ཡངས་སྟོང་བའི་་་་་་
མཁའ་ལ་བགྲོད། །བཀྲ་ཤིས་སྣང་བ་འཇིག་རྟེན་ཀུན་ཏུ་འཕྲོ། །
འཇིག་རྟེན་དག་ན་བཤེས་གཉེན་ཕལ་བ་འགའ། །གནས་འཆའ་་
འཆར་འཇུག་ཡོན་ཏན་དག་གིས་སྟོང་། །ཡོན་ཏན་ཆེན་པོ་གོང་ནས་
གོང་འཕེལ་ཕྱིར། །མང་ཐོས་མཁས་པའི་མདུན་སར་ཡོངས་མི་མི་་་་
གཏོང་། །རྒྱ་ཆེན་ཐུགས་རྗེ་མངའ་བ་ཆོས་ཀྱི་རྗེ། །རིག་པའི་དཔའ་
བོའི་ཞལ་ནས་འདི་སྐད་གསུང་། །ཨེ་མ་གཞོན་ནུ་བློ་བཟང་གྲགས་པ་
ཁྱོད། །སྔོན་སྦྱང་དགེ་བའི་ལས་ཀྱི་བག་ཆགས་ཟབ། །ད་ནི་བཤེས་
གཉེན་ཡུལ་འཁོར་ཀུན་སྤངས་ཏེ། །ཚ་གྲང་བཀྲེས་སྐོམ་ངལ་དུབ་
བཟོད་བྱས་ལ། །དཀའ་ཐུབ་བརྩོན་པ་ཆེན་པོས་དབུས་སུ་ཕེབས། །
ཕྱོགས་དེར་ཁྱོད་ཀྱི་གདུལ་བྱ་བགྲངས་ལས་འདས། །མཁྱེན་པ་མཁའ་
ལྟར་ཡངས་པའི་བཤེས་གཉེན་མང་། །རིམ་གྱིས་ཚུལ་བཞིན་བསྟེན་
ཏེ་བྱམས་ཆོས་ལྔ། །ཀླུ་སྒྲུབ་ཡབ་སྲས་ཐོགས་མེད་སྐུ་མཆེད་སོགས། །
ཤིང་རྟ་ཆེན་པོའི་གཞུང་ལ་ཞིབ་ཏུ་སྦྱོངས། །གཞན་ཡང་ནང་རིག་སྡེ་
སྣོད་ཆེན་པོ་གསུམ། །རྒྱུད་སྡེ་རྣམ་བཞི་སྒྲ་དང་གཏན་ཚིགས་དང་། །
བཟོ་དང་གསོ་བ་སྐར་རྩིས་སྙན་ངག་སོགས། །རིག་གནས་ཀུན་ལ་
སློབས་ཤིག་ཆོས་ཀྱི་རྗེ། །དེ་ནས་གཞོན་ནུ་དམ་པས་ཞུ་བ་ནི། །
ལགས་སོ་བདག་གི་མཁན་པོ་རིན་པོ་ཆེ། །ཁྱེད་ཀྱིས་ཇི་སྐད་གསུང་
བཞིན་བདག་གིས་བགྱི། །དབུས་ལམ་རིང་བས་ངལ་བ་ཡོངས་མི་
བསམ། །འོན་ཀྱང་ཞིང་དེར་འགྲོ་བའི་དགའ་བ་དང་། །མཁན་པོ་
ཁྱོད་དང་འབྲལ་བའི་གདུང་པ་གཉིས།།ལྷན་ཅིག་གཟུགས་ཅན་་་
བཞིན་དུ་སྐྱེས་གྱུར་པས། །བདག་གི་ཡིད་ནི་བཏང་སྙོམས་གནས་སུ་
319

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བཀོད། །ཞིང་དེར་ཉི་ཟླའི་དཀྱིལ་འཁོར་ཤར་བའི་ཚེ། །མཁན་པོའི་
སྐུ་ཡི་དཀྱིལ་འཁོར་དྲན་པར་འགྱུར། །དཔྱིད་ཀྱི་ཕོ་ཉས་གླུ་དབྱངས་
སྒྲོག་པའི་ཚེ། །མཁན་པོའི་གསུང་དབྱངས་དྲན་པས་གདུང་བར་་
ངེས། །དེའི་ཕྱིར་མཁན་པོ་དང་བྲལ་ཡོངས་མི་སྤྲོ། །ཞེས་སོགས་ཞུ་
བའི་ལན་དུ་ཡང་གསུང་བ། །བདག་གིས་ཁྱོད་ཀྱི་དགེ་བའི་བཤེས་
གཉེན་གྱི། །བྱ་བ་གང་ཡིན་ཐམས་ཅད་བྱས་ཟིན་ཏེ། །མཁན་སློབ་མི་
རྟག་ནམ་ཞིག་འབྲལ་ངེས་པས། །ད་ལྟ་སོ་སོར་བྲལ་ན་དོན་ཆེན་་
འགྲུབ། །སྔོན་ཚེ་སྟོན་པའི་ཆོས་འཁོར་གཉིས་པའི་སྐབས། །ནམ་
ཞིག་བསྟན་པ་བྱང་ནས་བྱང་ཕྱོགས་སུ། །དར་བར་འགྱུར་བའི་ལུང་
བསྟན་མེ་ཏོག་ཆར། །འབེབས་ཡུལ་བྱང་ཕྱོགས་དང་པོ་དབུས་གཙང་
ཡིན། །དེ་ནས་ཁྱེད་ཀྱི་སློབ་མའི་སློབ་མ་ནི། །གཅིག་ལས་གཅིག་ལྷག་
གསེར་རིའི་ཕྲེང་ལྟར་འབྱུང་། །རིང་མིན་བྱང་ཕྱོགས་གཉིས་པ་མདོ་
སྨད་འདིར། །ཆོས་སྤྱོད་རྣམ་བཅུ་ཆེ་ཆེར་རྒྱས་པར་འགྱུར། །དེའི་
ཕྱིར་ཤཱཀྱའི་རྒྱལ་བོའི་འབྱུང་འགྱུར་གྱི། །བསྟན་པའི་ཁུར་ཆེན་གཞོན་
ནུ་ཁྱོད་ལ་གཏད། །དེས་ན་ཕྱོགས་སྐྱོང་རྒྱལ་ཆེན་ལྷ་རྣམས་ཀྱིས། །
ཁྱེད་ཀྱི་འཕྲིན་ལས་སྒྲུབ་ལ་གཡེལ་པ་མེད། །དེ་ནས་གཞོན་ནུ་དམ་པ་
ཆས་པའི་ཚེ། ། མཁའ་ལ་འཇའ་དང་འོད་ཀྱི་དགེ་མཚན་ཤར། །
མཁན་པོ་དོན་ཀུན་གྲུབ་པའི་ཤིས་པ་བརྗོད། །རླབས་ཆེན་ཐུགས་
སྨོན་འགྲུབ་པའི་བདེན་ཚིག་བསྒྲགས། །དེ་ལྟའི་ཡབ་སྲས་སྨོན་ལམ་
རྒྱ་མཚོའི་འཇིང༌། །ཕ་མཐའ་བྲལ་བའི་གཏིང་མཐའ་འདི་ཙམ་་་་་
ཞེས། །ཚུར་མཐོང་བྱིས་པའི་བློ་ལ་སྨྲོས་ཅི་འཚལ། །སར་གནས་་་
འཕགས་ཆེན་དག་གི་ཡུལ་ལས་འགོངས། །འཇམ་དཔལ་དབྱངས་ཀྱི་
ཡེ་ཤེས་དཀྱིལ་འཁོར་ལས། །གཉིས་མིན་གཉིས་སུ་སྣང་བའི་ཡབ་
320

གཙན་ཚའི་མ་ཎིའི་ལོ་རྒྱུས་དཀར་ཆག
སྲས་དག། འཇིག་རྟེན་རྗེ་མཐུན་ཚུལ་གྱི་གཟུགས་བརྙན་ནི། །སྙན་
ངག་ཆེན་པོའི་མེ་ལོང་གདོང་དུ་ཤར། །ཞེས་བྱ་བ་ནི་བར་སྐབས་ཀྱི་
ཚིགས་སུ་བཅད་པའོ། །གཉིས་པ། མགོན་པོ་སྤྱན་རས་གཟིགས་ཀྱི་
གཙུག་ལག་ཁང་ཆེན་པོ་འདི་ཉིད་ཀྱི་རྟེན་དང་བརྟེན་པ་གསར་དུ་
བཞེངས་པའི་དཀར་ཆག་དང་།ཕན་ཡོན་གཉིས་ལས།དང་བོ་ནི།རབ་
བྱུང་བཅུ་དྲུག་པའི་བགྲང་བྱ་ལྔ་བཅུ་རྩ་དགུ་བ་ཤིང་མོ་གླང་གི་ལོར་
གསར་དུ་བཞེངས་པའི་འགོ་བརྩམས་ཏེ། རབ་བྱུང་བཅུ་བདུན་པའི་
བགྲང་བྱ་དང་བོ་མེ་མོ་ཡོས་ཀྱི་ལོར་ལེགས་པར་གྲུབ། ཀ་གདུང་དང་
ཤིང་བརྩེགས་སོགས་ཤིང་ཆས་ཕལ་ཆེར་རྒྱ་ནག་ཤར་བྱང་གི་ཕྱོགས་
དང་། ཁྲོ་ཞན་རྒྱལ་ཁབ་སོགས་ནས་མེ་འཁོར་གྱིས་དྲངས་པའང་ཡོད།
ཤིང་བཟོ་མཁས་པ་རྣམས་སྐ་ཆུ་མཆོད་རྟེན་དཀཪ་པོ་ནས་འོངས།
གཙུག་ལག་ཁང་གི་སྟེང་དུ་གཡུ་ཐོག་ཕུབས་པ་ནི། ཤར་ཕྱོགས་རྒྱ་མཚོ་
ཆེན་པོའི་འགྲམ་གྱི་གྲོང་ཁྱེར་ཆེན་པོ་ཧྥུ་ཅན་ནས་མེ་འཁོར་གྱིས་་་་
དྲངས། རབ་བྱུང་བཅུ་བདུན་པའི་བགྲང་བྱ་གཉིས་པ་སྤྱི་ལོ་༡༩༨༨
ས་ཕོ་འབྲུག་གི་ལོར་གསེར་ཚོན་ཕུལ། དེ་ཡང་གསེར་བཙོ་མས་བྲིས་
པའི་ལྷ་ཁང་ཕྱི་ནང་གི་གཟུངས་སྔགས་ཟབ་མོ་རྣམས་དང་། བཀྲ་ཤིས་
ཀྱི་རི་མོ་སྣ་ཚོགས་དང་།ཕྱི་ནང་གི་ལྡེབས་རིས་སོགས་མེ་ཏོག་གསར་བ་
སྣ་ཚོགས་དུས་གཅིག་ཏུ་བཞེད་པ་ལྟ་བུའི་ཚོན་རྩིའི་འོད་འབར་བ་
ཐམས་ཅད་ཟླ་བ་ལྔ་ཙམ་གྱིས་ལེགས་པར་གྲུབ་བོ། །དེ་ཡང་གཟུངས་
སྔགས་ནི།ཐུབ་པ་སངས་རྒྱས་བཅོམ་ལྡན་འདས་ཀྱི་མཚན་སྔགས།ཆོས་
རྗེ་དོན་གྲུབ་རིན་ཆེན་དང་།རྗེ་རིན་པོ་ཆེ་དང་།རྗེ་བཙུན་འཇིགས་མེད་
འཕྲིན་ལས་རྒྱ་མཚོ།མཁན་པོ་རིན་པོ་ཆེ་གསེར་ལག་པ་འཇམ་དབྱངས་
རྒྱ་མཚོ་རྣམས་ཀྱི་མཚན་སྔགས་དང་།ཚེ་ལྷ་རྣམ་གསུམ།རིགས་གསུམ་
321

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
མགོན་པོ།བདེ་གསང་འཇིགས་གསུམ།ཀུན་རིག།མི་འཁྲུགས་པ།གཙུག་
ཏོར་དྲི་མེད།གཙུག་ཏོར་རྣམ་རྒྱལ་མའི་གཟུངས་རིང་ཐུང་།ལོ་གྱོན་མ།
འོད་ཟེར་ཅན་མ། ཏཱ་རེ་རྣམས་གསེར་བཟང་པོ་འབའ་ཞིག་གིས་བྲིས་
ཡོད། ནང་གི་ལྡེབས་རིས་ལ་འཕགས་པའི་གནས་བརྟན་ཆེན་པོ་བཅུ་
དྲུག་ཞབས་འབྲང་བ་དང་བཅས་པ། རྒྱལ་སྲིད་རིན་པོ་ཆེ་སྣ་བདུན།
སངས་རྒྱས་སྨན་བླ།རྗེ་བཙུན་བྱམས་པ་མགོན་པོ།རྗེ་བཙུན་འཇམ་པའི་
དབྱངས། དཔལ་ཕྱག་ན་རྡོ་རྗེ། རྗེ་བཙུན་ལོ་མ་གྱོན་མ། འདོད་ཡོན་སྣ་
ལྔ་དང་། གཙུག་ལག་ཁང་ཆེན་པོ་འདི་ཇི་ལྟར་བཞེངས་པའི་ལོ་རྒྱུས་
སོགས་བྲིས་ཡོད། སྒོ་ཁྱམས་ཀྱི་ལྡེབས་རིས་ལ་རྒྱལ་བོ་ཆེན་པོ་བཞི་དང་།
ཚངས་པ་ཆེན་པོ། ལྷའི་དབང་བོ་བརྒྱ་བྱིན། ཀླུ་ཡི་རྒྱལ་བོ་མ་དྲོས་པ།
དཀར་ཕྱོགས་སྐྱོང་བའི་རྨ་རྒྱལ་སྦོམ་ར་ཆེན་པོ་ལ་ལྗོངས་འདིའི་གཞི་
བདག་རྣམས་ཀྱིས་བསྐོར་བ་སོགས་བྲིས་ཡོད། གཉིས་པ་བརྟེན་པ་སྐུ་
གསུང་ཐུགས་ཀྱི་རྟེན་ཇི་ལྟར་བཞེངས་པའི་ཚུལ་ནི། གཙུག་ལག་ཁང་
འདི་ཁྱམས་ལྔ་བ་ཅན་ཞིག་ཡིན་པས། མར་ཁོར་གྱི་ཁྱམས་དང་པོའི་
ནང་དུ་དཔའ་རིས་པ་བཟའ་གན་ཆེན་དགོན་པའི་གནས་བརྟན་་
འཇམ་དབྱངས་འོད་ཟེར་སོགས་ཀྱིས་བཞེངས་པའི་མ་ཎི་འཁོར་ཆེན་
གཅིག་བཞུགས། ཁྱམས་གཉིས་པའི་ནང་དུ་སངས་རྒྱས་བཅོམ་ལྡན་
འདས་དཔལ་རྒྱལ་བ་ཤཱཀྱ་ཐུབ་པ་ཇོ་བོ་ཤཱཀྱ་མུ་ནེའི་སྐུ་བདུད་རྩི་་
འབབ་བཞིན་པ་དབུས་སུ་བཞུགས།དེའི་གཡས་སུ་རྗེ་བཙུན་བླ་མ་ཤར་
ཅོང་ཁ་བ་བློ་བཟང་གྲགས་པ་དང་།གཡོན་དུ་རྒྱལ་བོ་ཆེན་པོ་རྣམ་ཐོས་
སྲས་ཀྱི་སྐུ་བཞུགས་ཡོད། དབུས་མ་ཁྱམས་གསུམ་པའི་ནང་དུ་ཤར་
ཕྱོགས་པ་རིག་པའི་དཔའ་བོ་ཆོས་ཀྱི་རྗེ་དོན་གྲུབ་རིན་ཆེན་གྱི་ཕྱག་
འཁོར་དངུལ་བྲིས་ཅན་སྙིང་བོར་བཞུགས་པའི་མ་ཎིའི་འཁོར་ལོ་ཆེན་
-་322

གཙན་ཚའི་མ་ཎིའི་ལོ་རྒྱུས་དཀར་ཆག
པོ་བཞུགས། དེའི་གཡས་སུ་ཆོས་རྗེ་དོན་གྲུབ་རིན་ཆེན་གྱི་འདྲ་སྐུ་དང་།
གཡོན་དུ་སེང་ལྡེང་ནགས་ཀྱི་རྗེ་བཙུན་མ་སྒྲོལ་མའི་སྐུ་བཞུགས། །
ཁྱམས་རྒྱལ་ཚབ་ཏུ་བྱོན་པ་མཁན་པོ་བྱང་ཆུབ་སེམས་དཔའ་ཆེན་པོ་
ཞི་བ་འཚོ་དང་། གཡས་སུ་མཐུ་སྟོབས་ནུས་པའི་བདག་ཉིད་སློབ་་
དཔོན་ཆེན་པོ་པདྨ་འབྱུང་གནས་དང༌། གཡོན་དུ་འཕགས་པ་འཇམ་
དཔལ་གྱི་སྤྲུལ་བ་རྒྱལ་བོ་ཆེན་པོ་ཁྲི་སྲོང་ལྡེ་བཙན་གྱི་སྐུ་བཞུགས་ཡོད།
ཁྱམས་ལྔ་བར་ཁོ་བོས་བཞེངས་པའི་མ་ཎིའི་འཁོར་ལོ་ཆེན་པོ་གཅིག་
བཞུགས། མ་ཎི་འཁོར་ཆེན་གསུམ་པོའང་ཆུ་འཁོར་ཡིན། སྐུ་གཟུགས་
རྣམས་ཀྱི་གཟུངས་གཞུག་ཏུ་སངས་རྒྱས་འོད་སྲུངས་ཀྱི་འཕེལ་གདུང་།
ལྷ་སའི་ཇོ་བོ་རིན་པོ་ཆེའི་སྐུ་ལས་བབས་པའི་འཕེལ་གདུང་སོགས་
རིང་བསྲེལ་ཡུངས་འབྲུ་ལྟ་བུ་རྣམས་དང་། སྐུ་གདུང་རིང་བསྲེལ་དང་།
མདོ་སྡེ་བསྐལ་བཟང་དང་། འཕགས་པ་བརྒྱད་སྟོང་བ། གཟུངས་ཆེན་
སྡེ་ལྔ་སོགས་ཆོས་སྐུའི་རིང་བསྲེལ་རྣམས་དང་། ལྷ་སའི་ཇོ་བོ་མི་བསྐྱོད་
རྡོ་རྗེའི་གཟུངས་གཞུགས་ལས་བྱུང་བའི་བཙོ་ཐལ་ཟེར་བ་དང་། རྒྱ་
བོད་མཁས་གྲུབ་དུ་མའི་ན་བཟའ་དང་དབུ་ལོ་སོགས་སྐུ་བལ་གྱི་རིང་
བསྲེལ་རྣམས་དང་།གཞན་ཡང་སྨན་བཟང་བོ་དྲུག་དང་།ཨ་རུ་ར།ཙན་
དན་དཀར་དམར། སྤང་སྤོས། ད་ལིས་མེ་ཏོག མེ་ཏོག་ཙམ་པ་ཀ་
སོགས་སྨན་རྒྱ་མ་ལྔ་བརྒྱ་ལྷག་གིས་གང་བར་ཕུལ་བས་གཙུག་ལག་
ཁང་དུ་དྲི་ཞིམ་པས་ཁྱབ་པར་གྱུར། ཁྱམས་ལྔ་བ་ཅན་གྱི་གཙུག་ལག་
ཁང་འདིའི་སྐོར་ཚད་ནི།སྐོར་བ་སྟོང་ཕྲག་ལྔ་དང་ལྔ་བརྒྱ་ཡིན།དེ་ཡང་
ལྷ་ཁང་ཕྱི་རོལ་ཏུ་སྐོར་བ་སྟོང་ཕྲག་ལྔ་དང་བརྒྱ་སོང་ན།ནང་གི་རྟེན་གྱི་
གཙོ་བོ་མ་ཎིའི་འཁོར་ཆེན་པོ་ལ་སྐོར་བ་འབུམ་ཕྲག་གཅིག་ལྷག་འགྲོ་
བའི་དབང་དུ་བྱས་པ་ཡིན་ནོ། །དེ་ལྟར་སྤྱན་རས་གཟིགས་དབང་
323 ———

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཆོས་རྗེ་དོན་གྲུབ་རིན་ཆེན་གྱི་ཞབས་ཀྱིས་བཅགས་ཤིང་བྱིན་གྱིས་
བརླབས་པས་མཐུ་ལས།གཙན་ཚའི་ནང་སྟོད་དཀར་མོ་ཕུག་ཏུ་རྗེ་ཙོང་
ཁ་བ་ཆེན་པོའི་རྒྱལ་ཚབ་ཁྲི་ཆེན་ངག་དབང་མཆོག་ལྡན་ཞེས་ཡོངས་
སུ་གྲགས་པའི་སྐྱེས་བུ་དམ་པ་དེ་ཉིད་འཁྲུངས་ཤིང་། སེར་བྱེ་བའི་ལྷ་
རམས་པ་སྦྱིན་པ་ཀུན་བཟང་ཞེས་གྲགས་པའི་དགེ་བའི་བཤེས་གཉེན་
ཆེན་པོ་དང་།གད་སྐྱ་ཟེར་བར་ཟབ་རྒྱས་མན་ངག་གི་གཏེར་མཛོད།ཇོ་
བོ་བཀའ་གདམས་པའི་རྣམ་ཐར་བདག་གིར་བཞེས་པ།རྗེ་ངག་དབང་
ལུང་རྟོགས་རྒྱ་མཚོ་དཔལ་བཟང་བོ་དང་། བྲག་དམར་སྡེ་བར་དགའ་
ལྡན་བྱང་རྩེའི་མཁན་པོ།རྗེ་བཙུན་བློ་བཟང་ཚུལ་ཁྲིམས་རྒྱ་མཚོ་དཔལ་
བཟང་བོ་སོགས། སྐྱེས་བུ་དམ་པ་མང་བོ་འཁྲུངས་ཤིང་བཞུགས་པས་
ལྗོངས་འདིར་ཤིན་ཏུ་བཀྲ་ཤིས་པར་བྱས་སོ། །འདིར་སྨྲས་པ། རྣམ་
ཀུན་མཁྱེན་པའི་མེ་ལོང་ཡེ་ཤེས་ཉིད། །ཞི་དྲག་འཇམ་དཔལ་་་་་་
དབྱངས་སུ་ཤར་བའི་ལྷ། །ངུར་སྨྲིག་འཆང་བའི་རྣམ་རོལ་ཆོས་ཀྱི་
རྗེ། །དོན་གྲུབ་རིན་ཆེན་གངས་ཅན་འཛིན་མའི་རྒྱན། །འཇམ་་་་་
དབྱངས་ལྟ་བུའི་བཤེས་རྣམས་ཚུལ་བཞིན་བསྟེན། །སྡེ་སྣོད་གསུམ་
དང་རྒྱུད་སྡེ་བཞི་ལ་བསླབ། །རང་གཞན་གྲུབ་མཐའ་རྒྱ་མཚོའི་ཕ་
རོལ་སོན། ། སྙན་པའི་རྫ་རྔ་འཇིག་རྟེན་ཀུན་གྱིས་བརྡུངས། །རྣམ་
བཞི་འཕྲིན་ལས་འོད་ཟེར་འབུམ་འཕྲོ་བའི། །གཟུགས་སྐུ་ཉི་མའི་
དཀྱིལ་འཁོར་ནུབ་གྱུར་ཀྱང་། །གསང་གསུམ་བྱིན་བརླབས་ཆ་ཤས་
ཡོངས་རྫོགས་པའི། །གཟུངས་མཆོག་འཁོར་ལོའི་ཟླ་བ་སླར་ཡང་་་
ཤར། །འདོད་དགུ་འཇོ་བ་བདུད་རྩི་བསིལ་བའི་མཛོད། །ཕྱི་ནང་
ནད་ཀྱི་ཚ་གདུང་སེལ་བའི་སྨན། །ཡན་ལག་བརྒྱད་ལྡན་ཆུ་འཁོར་
ཆེན་པོ་འདིའི། །རྒྱ་ཆེན་འཕྲིན་ལས་འཇུག་པ་ནམ་མཁའི་མཐའ། །
324

གཙན་ཚའི་མ་ཎིའི་ལོ་རྒྱུས་དཀར་ཆག
དགེ་མཚན་ཟད་མི་ཤེས་པའི་གཏེར་ཆེན་པོ། །ཐོག་མཐའ་དབུས་སུ་
བཞུགས་པའི་འཁོར་ལོ་གསུམ། །གཙུག་ལག་ཁང་དུ་རོལ་མོའི་སྒྲ་
དང་བཅས། །ཉིན་མཚན་རྟག་ཏུ་འཁོར་བའི་ཚུལ་འདི་རྨད། །དྲི་
མེད་ཡན་ལག་བརྒྱད་ལྡན་ཆུ་བོའི་རྒྱུན། །ལེགས་བྱས་ཡུར་བའི་ལམ་
ནས་འབེབས་ཤུགས་ཀྱིས། །གཟུངས་མཆོག་ཆོས་ཀྱི་འཁོར་ལོ་བསྐོར་
བ་ལས། །བྱུང་བའི་ཆུ་བོ་ལྷ་ཡི་བདུད་རྩི་ལྟར། །ཐུབ་དབང་གཉིས་
པ་མཁན་ཆེན་ཞི་བ་འཚོ། །འཛམ་གླིང་ནམ་མཁའི་རྒྱན་གཅིག་ཉིན་
མོའི་མགོན། །གངས་ཅན་མཁའ་ལ་ཤར་བའི་བཀྲ་ཤིས་འོད། །དགེ་
མཚན་ཟད་མི་ཤེས་པའི་བླ་ན་འབར། །རྣམ་དག་ཚུལ་ཁྲིམས་དྲི་་་
མཆོག་རིང་དུ་ལྡང་། །མང་ཐོས་འཆད་རྩོད་རྩོམ་པའི་འོད་ཟེར་་
འཕྲོ། །མཁན་པོ་ཨུ་དམ་ཝ་རའི་མེ་ཏོག་གིས། །གངས་ཅན་ས་ཡི་
དཀྱིལ་འཁོར་མཛེས་པར་བྱས། །ཁྱོད་ཐུགས་བསླབ་གསུམ་མ་དྲོས་
ཀླུང་ཆེན་ལས། །རྣམ་དག་ཚུལ་ཁྲིམས་གཙང་མའི་གུར་གུམ་ཆབ། །
རྒྱུན་མི་འཆད་དུ་བབས་པའི་ངོ་མཚར་གྱིས། །ཐུབ་བསྟན་རྒྱ་མཚོ་
ཀུན་ནས་རྒྱས་པར་བྱས། །དེ་ལྟའི་བཀའ་དྲིན་ཡོན་ཏན་ལ་གུས་་
པས། ། དད་དང་གཏོང་བའི་སྒོ་བརྒྱ་ལྷན་ཅིག་ཕྱེ། །བི་ཤྭ་ཀ་རྨ་་་་
གཉིས་པའི་འདུ་བྱེད་ལས། །གཟུགས་སྐུའི་ཉི་མ་གཙུག་ལག་ཁང་
འདིར་ཤར། །གཞན་ཡང་ཇོ་བོ་ཤཱཀྱ་མུ་ནེ་དང་། །ཆོས་ཀྱི་རྒྱལ་བོ་བློ་
བཟང་གྲགས་པའི་དཔལ། །བྱང་ཕྱོགས་རྒྱལ་བོ་ཆེན་པོ་རྣམ་ཐོས་
སྲས། །ཤར་ཕྱོགས་རིག་པའི་དཔའ་བོ་ཆོས་ཀྱི་རྗེ། །རྗེ་བཙུན་མ་དང་
གུ་རུ་རིན་པོ་ཆེ། །འཇམ་དཔལ་སྤྲུལ་བ་ཁྲི་སྲོང་ལྡེ་བཙན་སོགས། །
སྐུ་རྟེན་ཀུན་ལ་ཪང་ཪང་ཡེ་ཤེས་པ། །དངོས་སུ་ཞུགས་པའི་རྣམ་་
འགྱུར་ཅི་ཡང་གསལ། །མཐོང་བ་ཙམ་གྱིས་དད་པས་བ་སྤུ་གཡོ། །
325

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཐར་བའི་ཆ་དང་མཐུན་པའི་དགེ་རྩ་བསྐྲུན། །ཅི་ཙམ་བལྟས་ཀྱང་
མཐོང་བའི་ངོམས་པ་མེད། །ཀུན་ཀྱང་དངོས་གྲུབ་སྩོལ་ལ་ཆས་པ་
བཞིན། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
326 ཡ་

ཆོས་རྗེ་དོན་གྲུབ་རིན་ཆེན་གྱི་ཕྱག་འཁོར་ནང་གཞུག་མ་ཎི་ལྷ་ཁང་གི་གནས་བསྟོད།
དེས་ན་རྟེན་ཁྱད་པར་ཅན་འདི་ལ། །གོང་ས་རྒྱལ་བའི་དབང་བོ་བཅུ་གསུམ་པ་རྒྱལ་
དབང་ཐུབ་བསྟན་རྒྱ་མཚོ་དཔལ་བཟང་བོའི་ཞལ་སྔ་ནས་བསྟོད་པ་མཛད་པ་ནི།
༄༅། །མཁས་གྲུབ་ཆོས་རྗེ་དོན་གྲུབ་རིན་ཆེན་གྱི་ཕྱག་
འཁོར་ནང་གཞུག་མ་ཎི་ལྷ་ཁང་གི་གནས་
བསྟོད་གསོལ་འདེབས་མདོར་
བསྡུས་བཞུགས་སོ། །
ཨོཾ་སྭ་སྟི། རྒྱལ་ཀུན་སྙིང་རྗེའི་ཕུང་པོ་ཡོངས་རྫོགས་ཤིང་། །བྷོ་
ཊའི་ལྷ་སྐལ་བདེ་གཤེགས་མིག་མི་འཛུམ། །མཐོང་ཐོས་དྲན་རེག་
དོན་དང་ལྡན་པ་གང་། །བྱང་ཆུབ་བར་དུ་ཞབས་པད་སྤྱི་བོར་
བསྟེན། །དྲན་དབང་ཆོས་རྗེ་དོན་གྲུབ་རིན་ཆེན་གྱི། །ཕྱག་འཁོར་
སྙིང་བོར་བཞུགས་པའི་གཙུག་ལག་འདིར། །བསགས་སྦྱངས་མཆོད་
སྤྲོས་འབྲེལ་ཐོགས་ཡིད་ཅན་ཀུན། །རྨད་བྱུང་རླབས་ཆེན་རྫོགས་བྱང་
རྒྱུར་སྨིན་ཤོག།སྙིང་རྗེའི་གཏེར་ཆེན་འཕགས་མཆོག་ཕྱག་པདྨོས།།ཚེ་
རབས་ཀུན་ཏུ་བཤེས་མཛད་ལམ་སྟོན་མཐུས། །མི་དགེའི་སྐྱེ་སྒོ་་་་་
ཁེགས་ཤིང་རྟེན་བཟང་འཐོབ། །བློ་བཟང་དྲི་མེད་བསྟེན་དང་ལེགས་
མཇལ་ཤོག།བསམ་སྦྱོར་གཉིས་ཀྱི་བཤེས་གཉེན་གཙུག་མཆོད་ཅིང་། །
བཀའ་བཞིན་སྒྲུབ་པའི་མཆོད་པས་མཉེས་བྱས་ནས། །ཐུན་མོང་ཐུན་
མིན་ས་ལམ་མངོན་དུ་འགྱུར། །རྒྱལ་བས་བསྔགས་པའི་ལམ་བཟང་
མཐར་ཕྱིན་ཤོག།དེ་ལྟར་གནས་སྐབས་མཐར་ཐུག་སྨོན་པའི་ཚོགས། །
327

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལྷ་མཆོག་བྱིན་རླབས་སྤྲིན་ཕུང་གཡོ་བ་ལས། །ཆོས་འབྱོར་བདེ་་་་
དགེའི་གྲུ་ཆར་དབབ་པ་ཡིས། །ཐར་བའི་ཞིང་ས་བརླན་པའི་བཀྲ་
ཤིས་ཤོག། ཅེས་མཁས་གྲུབ་ཆོས་རྗེ་དོན་གྲུབ་རིན་ཆེན་གྱི་ཕྱག་འཁོར་
ནང་གཞུག་མ་ཎི་ལྷ་ཁང་གི་གནས་བསྟོད་གསོལ་འདེབས་མདོར་་
བསྡུས་འདི་ཡང་སྐུ་འབུམ་ཆེ་ཤོས་སྤྲུལ་སྐུ་བློ་བཟང་བྱང་ཆུབ་བསྟན་
པའི་སྒྲོན་མེ་ནས ༧སྐྱབས་རྗེ་བདེ་ཡངས་དམ་པའི་སྦྱིན་བདག་
གཅན་ཚའི་སྡེ་མང་དང་། དགོན་ཁག་གསུམ་སོགས་ཀྱི་མཆོད་གནས་
ཆོས་རྗེ་དོན་གྲུབ་རིན་ཆེན་གྱི་ཕྱག་འཁོར་ནང་གཞུག་སྙིང་བོ་ཅན་གྱི་
མ་ཎི་ཆུ་འཁོར་བགྲེས་སྐྱོན་ཆེ་བར༧སྐྱབས་རྗེ་དམ་པས་གསར་གསོས་
གནང་སྟེ།རྟེན་གསུམ་གཙུག་ལག་ཁང་བཅས་གསར་བསྐྲུན་བླ་ན་མེད་
པ་མིག་གི་བདུད་རྩིར་གྱུར་པ་འདི་ལ་གོང་གསལ་སེར་སྐྱ་ཐུན་མོང་
ནས་མགྲིན་གཅིག་ཏུ་མཚན་བྱང་དང་གསོལ་འདེབས་ཁ་བཏོན་བྱས་
ཆོག་ཆོག་པ་ཞིག་དགོས་ཞེས་རྟེན་དང་བཅས་ཡི་གེའི་ལམ་ནས་བསྐུལ་
པས། ཐུགས་བཞེད་སྐོང་ཕྱིར༧ཤཱཀྱའི་དགེ་སྦྱོང་ངག་དབང་བློ་བཟང་
ཐུབ་བསྟན་རྒྱ་མཚོས་སྦྱར་བ་དགེ་ལེགས་འཕེལ། །
328 ―

རྒྱལ་སྲས་སྐལ་བཟང་བསྟན་པའི་རྒྱལ་མཚན་ཞལ་སྔ་ནས་གནང་བ
ལྔ་རིག་སྨྲ་བའི་མཁས་དབང༧རྒྱལ་སྲས་སྐལ་བཟང་བསྟན་པའི་རྒྱལ་མཚན་དཔལ་
བཟང་པོའི་ཞལ་སྔ་ནས་གནང་བ།
༄༅། །གཅན་ཚའི་མ་ཎི་ལེགས་འགྲུབ་བྱུང་བར་
རྟེན་འབྲེལ་ཞུ་ཚིག་བཀྲ་ཤིས་འོད་འབར་
ཞེས་བྱ་བ་བཞུགས་སོ། །
བརྩེ་ཆེན་ཁོར་ཡུག་རི་བོས་ཡོངས་བསྡམས་ཤིང་། །རྨད་བྱུང་
ཚོགས་གཉིས་རྒྱ་མཚོ་འཁྱིལ་བའི་ལྟོར། །ངོ་མཚར་སྐུ་བཞིའི་བང་
རིམ་མངོན་འཕགས་པ། །ཐུབ་དབང་ས་འཛིན་ལྷུན་པོས་དགེ་ལེགས་
སྩོལ། །རབ་འབྱམས་རྒྱལ་ཀུན་ཐུགས་རྗེ་ཟླ་བའི་འཛུམ། །བསིལ་
ལྡན་ཞིང་འདིར་གཅིག་ཏུ་བསྡུས་པའི་མགོན། །ཤར་ཕྱོགས་རིག་པའི་
དཔའ་བོ་ཆོས་ཀྱི་རྗེ། །དོན་གྲུབ་རིན་ཆེན་ཞབས་རྡུལ་སྤྱི་བོས་་་་་
བསྟེན། །མཐའ་ཡས་འགྲོ་བའི་གདུང་སེལ་སྐྱབས་ཀྱི་ཕུལ། །ཐུབ་
བསྟན་གདུགས་དཀར་མཁའ་ཁྱབ་གྲིབ་བསིལ་ཅན། །དུས་མཐར་མ་
ཉམས་གྱེན་དུ་འདེགས་མཁས་པ། །འཇིག་རྟེན་ལྷ་མིར་བཅས་པས་
མཆོད་འོས་གྱུར། །གང་གི་དགོངས་ཟབ་མ་ལ་ཡ་ཡི་ལྗོན། །སྐྱེ་དགུའི་
བསོད་ནམས་དྲི་གཞོན་གྱིས་བསྐུལ་ཏེ། །འཕྲིན་ལས་བསུང་ཞིམ་་་
ཕྱོགས་བརྒྱཪ་ཡོངས་སྤྲོས་པས། །བློ་བཟང་རིང་ལུགས་འཛམ་གླིང་
ཁྱོན་དུ་ཁྱབ། །ཁྱོད་སྐུའི་མཛད་བཟང་པད་དཀར་བཞད་པའི་་་་་་་
ཚལ། །བཤད་སྒྲུབ་འོ་མའི་མཚོ་ཆེན་རབ་སྤེལ་པས། །ཆོས་རྗེ་དགྱེས་
འཛུམ་ཉིན་བྱེད་རེས་མོས་ཀྱིས། །འཕྲོ་བ་ས་འདིར་ཉི་ཟླའི་མིང་གིས་
329

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བརྗོད། །བརྩེ་ཆེན་ལྷ་ལམ་ཁྱབ་པ་ཐུགས་རྗེའི་སྤྲིན། །ཕྱག་རྟེན་་་
དབྱར་རྔ་བཞད་པའི་ལྡིང་ཁང་ནས། །བྱིན་རླབས་བདུད་རྩིའི་གྲུ་
ཆར་ལེགས་ཕབས་པས། །འགྲོ་ཁམས་གཤོང་བུར་བརླན་པའི་རྫིང་བུ་
བསྐྱིལ། །སྐབས་ཅིག་རྐྱེན་ངན་མུན་པས་སྒྲིབ་གྱུར་ཀྱང་། །དད་ལྡན་
མི་ཤིག་སྙིང་གི་ཟེའུ་འབྲུ་ལ། །གཞོམ་མེད་དཀྱིལ་འཁོར་རྫོགས་པའི་
རང་སྣང་ལས། །རྟེན་མཆོག་བསྲུང་པའི་སྙིང་སྟོབས་གཞལ་ལས་་་
འདས། །འདི་ན་གང་དག་གཅན་ཚའི་མ་ཎི་ཞེས་གྲགས་རབ་དགའི་
སྐྱེད་ཚལ་དུ། །ཡང་དར་བསྟན་པའི་དུས་བབས་དཔྱིད་ཀྱི་ཕོ་ཉའི་
ལང་ཚོ་འཛུམ་པའི་སྐབས། །ཆོས་རྗེའི་ཕྱག་འཁོར་ནང་བཞུགས་རིན་
ཆེན་བ་གམ་བརྩེགས་པའི་གནྡྷོ་ལ། །ངོ་མཚར་ལེགས་གྲུབ་ཚུལ་དེས་
འགྲོ་རྣམས་ཡིད་ལ་དགའ་བ་ཅིས་མི་སྐྱེ། །དེ་ཡང་ཁྱབ་བདག་དཔལ་
ལྡན་བླ་མ་མཆོག།·ཛྙཱ་ན་ས་རའི་ཐུགས་བསྐྱེད་ནམ་མཁའི་ནོར། །
མཛད་འཕྲིན་སྣང་བ་རྒྱས་པའི་གཟི་བྱིན་གྱིས། །རྟེན་བཞེངས་པད་
ཚལ་བཞད་འདིའི་མཐའ་མི་དཔོག། ཆོས་རྗེའི་གསུང་གིས་དབུགས་
དབྱུང་མཆོད་སྡོང་འདིར། །ཕྱི་རོལ་རྒྱལ་མཚན་མཐོན་པོའི་ལྕོག་གིས་
མཛེས། །ཕྱོགས་མཚམས་བུམ་བཟང་དཔལ་བེའུ་པདྨའི་རིས། །སྟེང་
དུ་རྒྱ་ཕིབས་རིན་ཆེན་གདུགས་བཞིན་བཀྲ། །ནང་དུ་ཝུ་ཕྲེང་གསེར་
ཉས་རབ་བརྒྱན་པའི། །འཆད་མེད་ཉལ་འགྲོའི་རྒྱུན་གྱིས་ཉེར་བསྐུལ་
བ། །ཡིག་དྲུག་ཆོས་ཀྱི་འཁོར་ལོའི་རང་སྒྲ་ནི། །གཡས་འཁྱིལ་དུང་གི་
དབྱངས་བཞིན་སྙན་པར་གྲགས། །དེ་ལྟར་རྟེན་དང་བརྟེན་པར་་
བཅས་པ་ལ། །མི་ཕྱེད་དད་པའི་ཡིད་ཀྱིས་གསོལ་བཏབ་མཐུས། །
མཁའ་མཉམ་འགྲོ་པའི་སྡུག་ཀུན་ཉེར་ཞི་ནས། །གཏན་བདེ་བླ་ན་
མེད་པའི་ས་ཐོབ་ཤོག། བླ་མ་མཆོག་གསུམ་ཡིད་དམ་བསྲུང་མར་་་
330

ལྔ་རིག་སྨྲ་བའི་སློབ་དཔོན་ཆེན་པོ་བཤད་སྒྲུབ་རྒྱ་མཚོས་གནང་བ།
བཅས། །དམ་ལྡན་དྲེག་པའི་དཔུང་ཚོགས་འཁོར་བཅས་ཀྱིས། །
གཡེལ་མེད་བསྲུང་སྐྱོབ་འཕྲིན་ལས་ལེགས་མཛད་ནས། །བསྟན་དང་
བསྟན་འཛིན་ཡུན་རིང་གནས་གྱུར་ཅིག།ཅེས་རྟེན་འབྲེལ་ཞུ་ཚིག་བཀྲ་
ཞེས་འོད་འབར་ཞེས་བྱ་བ་འདི་ནི། གཅན་ཚའི་མ་ཎིའི་ལྷ་ཁང་རྟེན་
ཞེངས་ལེགས་གྲུབ་བྱུང་བའི་རབ་གནས་དུས་ཐོག རྟེན་འབྲེལ་
ལྷ་ཚིག་ཙམ་དུ། ཀ་ལྤ་བྷ་ཏྲ་དྷརྨཱ་སྱ་དྷྭ་ཛས་རབ་བརྒྱན་མེ་འབྲུག་ཟླ་བ་
་བའི་ཉེར་གཉིས་ཉིན་གཙང་དགོན་དོན་གྲུབ་རབ་བརྟེན་གླིང་
རྣམ་གསོལ་བ་འདེབས་པའི་ཚིག་ཏུ་སྤེལ་པ་ལེགས་སོ། །མངྒ་ལཾ།
331

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལྔ་རིག་སྨྲ་བའི་སློབ་དཔོན་ཆེན་པོ་བཤད་སྒྲུབ་རྒྱ་མཚོས་གནང་བ།
གཅན་ཚའི་མ་ཎི་ཆུ་འཁོར་ཆེན་མོ་ལ་བསྔཊ་
པ་གདུང་སེལ་ཨ་རུའི་ལྗོན་བཟང་
ཞེས་བྱ་བ་བཞུགས་སོ། །
བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །
ལྔ་ལྡན་ཡེ་ཤེས་འབར་བའི་འོད་ཀློང་ནས། །ཟུང་འཇུག་མཚན་་་་་
དཔེའི་སྣང་བས་སྒེག་པ་འཛིན། །དུས་མཐར་ངུར་སྨྲིག་ཟོལ་གྱིས་
རོལ་བའི་མགོན། །ཡོན་ཏན་རྒྱ་མཚོའི་འབྱུང་གནས་མཆོག་དེར་
མཆོད། །ཚོགས་གཉིས་རིན་ཆེན་ཞུན་མ་བསྲུབས་ལས་གྲུབ། །ཟླ་
བྲལ་སྐུ་བཞིའི་བང་རིམ་མཁའ་ལ་འཕགས། ། རྒྱལ་སྲས་གསེཪ་རི་
སྟོང་གི་དབུས་ན་བརྗིད། །ཐུབ་དབང་རི་རྒྱལ་ལྷུན་པོ་གཙུག་གིས་
བསྟེན། །བློ་ཆེན་རྒྱལ་བ་འབུམ་གྱི་ལུང་གིས་བསྔགས། །མཁས་་་་་་
བཙུན་བཟང་བོའི་རྣམ་ཐར་གཅིག་ཏུ་ཟླུམ། །གྲགས་པ་རང་བྱུང་ལྷ་
ཡི་རོལ་མོ་འཁྲོལ། །རྒྱལ་བ་གཉིས་པར་བསྔགས་པ་དོན་གྱི་ས་་
མཛེས། །རྣམ་འདྲེན་དོན་ཀུན་གྲུབ་པའི་མདོ་རྒྱུད་བསྟན། །འཛིན་
སྐྱོང་སྤེལ་བའི་ཐུགས་བསྐྱེད་མཐུ་སྨིན་ཅིང་། །ལུང་རྟོགས་རིན་ཆེན་
འབུམ་གྱི་གཏེར་མངའ་བའི། །ཡོངས་འཛིན་རིགས་པའི་དཔའ་བོ་
ལྗོངས་འདིའི་དཔལ། །མཚུངས་མེད་འཇམ་དཔལ་སྙིང་བོ་ཡབ་སྲས་
ཀྱི། །གསང་གསུམ་སྒྱུ་མའི་འཕྲུལ་ལས་ཉེཪ་གྲུབ་པའི། །གཟུངས་
མཆོག་ཡི་གེ་དྲུག་མའི་ཆོས་འཁོར་མཆོག། སྐྱེ་དགུའི་ཚ་གདུང་གཞིལ་
བའི་ཙནྡ་ཉིད། །རིན་ཆེན་གཉིས་པའི་ཞུན་མ་ལ་བྲིས་པའི།།ཟླ་མེད་
332

ལྔ་རིག་སྨྲ་བའི་སློབ་དཔོན་ཆེན་པོ་བཤད་སྒྲུབ་རྒྱ་མཚོས་གནང་བ།
ཕྱག་འཁོར་འདོད་དགུ་འཇོ་བའི་དབྱིག། དུས་ངན་ཡིད་སྲུབས་མཚོན་
གྱིས་མ་བཅོམ་པར། །ད་དུང་གནས་པ་ལེགས་ཚོགས་ཀུན་གྱི་ཕུལ། །
རྒྱལ་དང་རྒྱལ་བའི་མྱུ་གུ་བགྲང་ཡས་པ། །དཔག་ཡས་ངོ་མཚར་་
དངོས་པོའི་སྒྱུ་འཕྲུལ་གྱིས། །འགྲོ་དྲུག་དོན་ལ་གཞོལ་བའི་བཀའ་
བདེན་ཕྱིར། །དཔལ་སྟུག་ཆོས་འཁོར་གཟུགས་ལ་སོམ་ཉི་ཅི། །རྟེན་
འདི་འདོད་དགུ་འཇོ་བས་དཔག་བསམ་ལྗོན། །དུཿ ཁའི་མུན་སྟུག་
འཇོམས་པས་ཉིན་མོར་བྱེད། །སྐལ་ལྡན་ཐར་བར་བསྒྲོལ་བས་ཐེམ་
སྐས་ཏེ། །ངན་འགྲོའི་གཡང་ལས་སྐྱོབ་པས་དཔུང་གཉེན་ལགས། །
དད་པས་ཕྱག་མཆོད་བསྐོར་བའི་རིས་མེད་འགྲོར། །གནས་སྐབས་
མཐར་ཐུག་དགེ་ལེགས་འདོད་དགུའི་གཏེར། །དུས་སུ་འཇོ་ཕྱིར་ཡིད་
བཞིན་ནོར་བུར་ཡང་། །འདི་ལ་འགྲན་ནུས་ཆོས་འགའ་དམིགས་སུ་
མེད། ། བསོད་ནམས་ཡེ་ཤེས་བྱེད་པོས་འདུ་བྱས་པའི། །མཚན་་་་
དཔེའི་འཇའ་ཚོན་བཀྲ་བ་གཟུགས་ཀྱི་སྐུ། ། མངོན་སུམ་སྣང་ལྟའི་
རྣམ་མང་སྐུ་ཡི་རྟེན། །དད་པའི་ཡུལ་ན་འདོད་འཇོའི་སྙིང་བོར་་
འཁུམས། །ཕྱག་ན་པད་དཀར་འཁྲི་ཤིང་རྩེན་པའི་མགོན། །ཐུབ་
བསྟན་རྒྱ་མཚོའི་བདག་པོར་མངོན་བཞེངས་པས། །སྨོན་ཚིག་བདེན་
པོ་དྲང་སྲོང་གྲུབ་པའི་དབྱངས། །བསྟན་འགྲོའི་གསོས་སུ་སྨིན་ལ་
ཡིད་གཉིས་བྲལ། །དེའི་ཕྱིར་རྟེན་འདིར་དད་པའི་ལུས་ཅན་ཀུན། །
གནས་སྐབས་རྒུད་པའི་མིང་ཡང་མི་འབྱུང་ཞིང་། །རིང་མིན་ལྔ་ལྡན་
ཆོས་ཀྱི་ཕོ་བྲང་དུ། །སྟོབས་བཅུ་མངའ་པའི་རྒྱལ་ས་ཟིན་གྱུར་ཅིག།
ཅིས་པ་འདི་ནི་ཕྲན་རིག་སྨོན་པ་བཤད་སྒྲུབ་རྒྱ་མཚོས་མཆོག་ཏུ་དད་
པས་བྲིས་པའོ། །
ལྔ་རིག་སྨྲ་བའི་བཤེས་གཉེན་ཆེན་པོ་བྱམས་པ་འཕྲིན་ལས་ཞལ་སྔ་ནས་གནང་བ།
333

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གསང་གསུམ་ཡེ་ཤེས་དཔལ་བུའི་བྲ་མིག་རེར། །རབ་འབྱམས་
ཤེས་བྱའི་སྣང་བརྙན་འབུམ་འཆར་བས། །གཞུང་ལུགས་རྒྱ་མཚོ་་་་
དཀའ་གནད་ཅིག་ཅར་དུ། །དགྲོལ་ལ་ཟླ་བྲལ་བཤེས་གཉེན་ཆེན་པོ་
རྒྱལ། །ཕུལ་བྱུང་གཏན་པ་མེད་པའི་མཆོད་སྦྱིན་གྱིས། །གྲགས་་་་་
དཀར་བསུང་ཞིམ་ཕྱོགས་སུ་འཐུལ་བ་ལས། །རྒྱུ་འབྲས་ཟུག་རྔུས་
མནར་བའི་མཐའ་ཡས་འགྲོ། །ཕྱོགས་ནས་འདུས་པའི་མགོན་སྐྱབས་
ཉིད་དུ་གྱུར། །མདོ་སྔགས་དབུ་ཚད་གཞུང་ལུགས་པདྨོའི་སྦུབས། །
ཁྱོད་བློ་ཉི་མ་གཞོན་ནུའི་དཔལ་བྱིན་པས། །དཀའ་གནད་འདབ་
བརྒྱ་གྲོལ་བའི་བསུང་ཞིམ་གྱིས། །སྐལ་བཟང་རྐང་དྲུག་དགའ་བས་
གར་གྱིས་རྩེན། །ཀློག་པ་ཐོས་བསམ་སྤོང་བ་བསམ་གཏན་ལ། །
གཞོལ་བའི་ངང་ཚུལ་འདི་ཀོ་ལྟ་ཅི་ཞིག། བསམ་པར་དཀའ་བ་རླབས་
ཆེན་སྤྱོད་པ་ཡིས། །བྱ་བ་ལས་ཀྱི་དགའ་ཚལ་བསྐྲུན་ལ་ལྟོས། །འཇམ་
མགོན་རྒྱལ་བའི་རིགས་ཀྱི་ཅོད་པཎ་མཆོག། ཤར་ཕྱོགས་རིག་པའི་
དཔའ་བོ་ཆེན་པོ་ཞེས། །གྲགས་པས་སྲིད་ཞིའི་ཞིང་གི་སྒྲ་འགོག་པ། །
དེ་ཡི་ཕྱག་མཚན་ལྷ་མིའི་མཆོད་སྡོང་ཆེ། །ཙོང་ཁའི་མཐིལ་ན་བསོད་
རྣམས་བརྒྱས་བསྐྲུན་པས། །མཐོང་ཐོས་དྲན་རེག་འབྲེལ་ཚད་དོན་
ལྡན་དུ། །བགྱིད་པའི་རྟེན་མཆོག་གཅན་ཚའི་མ་ཎི་ཞེས། །སྙན་པའི་
རྫ་རྔ་སྲིད་པའི་ཁོང་ན་ལྡིར། །དེ་ཡི་ཁང་བཟང་ལེགས་བྱས་གཟི་་
འབར་བ། །སུམ་རྩེན་ལྷ་དབང་གྲོང་ལ་དམན་སྟེར་ན། །ཆོས་བཟང་
ལྷ་ཡི་མདུན་ས་འཛིན་མ་འདིར། བབས་པ་ལགས་སམ་ཟླ་བོ་གཉིས་
པས་བཏང་། །བློ་བཟང་སྙན་བརྒྱུད་གདམས་པའི་ལམ་གསུམ་་་
འགྲོ། །ཁྱོད་ཐུགས་རལ་བའི་ཀློང་དུ་ལེགས་སྐྱིལ་བ། །བློ་གསལ་སྐལ་
ལྡན་ཤིང་རྟའི་ཉེར་འཚོའི་གཞིར། །ཅི་འདོད་སྩོལ་པའི་རེ་བ་དོན་
334

ལྔ་རིག་སྨྲ་བའི་སློབ་དཔོན་ཆེན་པོ་བཤད་སྒྲུབ་རྒྱ་མཚོས་གནང་བ།
ལྡན་ཞུ། །མཁས་མང་བྱེ་བའི་རལ་བའི་དོ་ཀེར་ལ། །རྒྱན་ཏུ་ངོམས་
པ་ཞབས་ཟུང་འཁོར་ལོའི་རིས། །གཞིག་བྲལ་མི་འགྱུར་རྡོ་རྗེ་ཁྲི་་
འཕང་ལ། །ཚེ་མཐའ་ཡས་པའི་ངོ་བོར་རྟག་བཞུགས་གསོལ། །དེ་
སྐད་ཞུ་མཆིད་པདྨ་དཀར་པོའི་ལྗོན། །དོན་ལྡན་གཏམ་གྱི་འདབ་མ་
སྟོང་བཞད་ཅིང་། །སྙན་ཚིག་བསུང་ཞིམ་མངར་པོ་ཆེར་འཐུལ་བ། །
རྟེན་མཆོག་དྲུང་དུ་མཆོད་པའི་སྤྲིན་དུ་སྤྲོས། །
གཉིས་པ་ནི།རང་ཅག་རྣམས་ཀྱི་མགོན་དང་།སྐྱབས་དང་དཔུང་
གཉེན་གཅིག་པུར་གྱུར་པ། །བཅོམ་ལྡན་འདས་དེ་བཞིན་གཤེགས་པ་
¨དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་
ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་
བུ་འདུལ་བའི་ཁ་ལོ་བསྒྱུར་བ། བླ་ན་མེད་པ། ལྷ་དང་མི་རྣམས་ཀྱི་སྟོན་
པ་དཔལ་རྒྱལ་བ་ཤཱཀྱ་ཐུབ་པ་དང་། གངས་ཅན་བོད་ཀྱི་ལྷ་གཅིག་
མགོན་པོ་སྤྱན་རས་གཟིགས་ཀྱི་ཐུགས་རྗེ་དང་འཕྲིན་ལས་ཁོ་ན་ལས་
གྲུབ་པའི་སྐུ་གསུང་ཐུགས་ཀྱི་རྟེན་འདི་རྣམས་ལ་བསྐོར་བ་དང་། ཕྱག་
འཚལ་བ་དང་།མཆོད་འབུལ་བྱེད་པ་དང་།དད་པའི་སེམས་ཅན་མ་ཎི་
བཏོན་པ་དང་། གསེར་བཟང་ལས་བྲིས་པའི་མ་ཎི་སོགས་གཟུངས་
སྔགས་ཟབ་མོ་རྣམས་མིག་གིས་མཐོང་བ་དང་། མ་ཎི་འདོན་པའི་སྒྲ་རྣ་
བས་ཐོས་པ་དང་། མ་ཎིའི་འཁོར་ལོ་དང་དེ་སྐོར་བྱེད་སོགས་ལ་ལག་
པས་རེག་པ་དང་། མ་ཎི་ཆུ་འཁོར་ཆེན་པོ་སྐོར་བ་ལས་བྱུང་བའི་
གཟུངས་ཆུ་འཐུང་བ་དང་། ཁྲུས་བྱས་པ་སོགས་ཀྱི་ཕན་ཡོན་ནི་བསམ་
གྱིས་མི་ཁྱབ་ལ། ཁྱད་པར་དུ་བོད་ཁ་བ་ཅན་གྱི་ལྗོངས་འདིར་མགོན་པོ་
སྤྱན་རས་གཟིགས་དབང་ལྷ་ཐོ་ཐོ་རིཪ་སྤྲུལ་ནས་དམ་པའི་ཆོས་ཀྱི་
དབུ་བརྙེས་པར་བྱས་པ་དང་། སྲོང་བཙན་སྒམ་པོར་སྤྲུལ་ནས་བསྟན་
335

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པའི་སྲོལ་བཙུགས། མཁན་པོ་བོ་དྷི་སཏྭ་སྟེ་སློབ་དཔོན་ཞི་བ་འཚོ་དང་།
ཆོས་རྒྱལ་ལོ་པཎ་རྣམས་སུ་སྤྲུལ་ནས་སངས་རྒྱས་ཀྱི་བསྟན་པ་དར་
ཞིང་རྒྱས་པར་མཛད།དེང་སང་ན་ཡང་འཕགས་པ་སྤྱན་རས་གཟིགས་
རང་ཉིད་དང་།རང་གི་སྤྲུལ་བ་རྒྱལ་བ་བསྟན་འཛིན་རྒྱ་མཚོ་སོགས་བླ་
མ་དགེ་བའི་བཤེས་གཉེན་རྣམས་ཀྱིས་རང་རང་གི་གདུལ་བྱ་རྣམས་
གནས་སྐབས་དང་མཐར་ཐུག་གི་བདེ་བ་ལ་འགོད་པ་དངོས་སུ་མཐོང་
བ་ལ་བརྟེན་ནས་ཡིད་ཆེས་ཀྱི་དད་པ་བསྐྱེད་དེ། མ་ཎི་ངག་གིས་བཏོན་
པ་དང་། མ་ཎིའི་འཁོར་ལོ་བསྐོར་བ་ལ་ཁྱད་པར་མེད་པར་གསུང་ཡོད།
ཕན་ཡོན་ནི། ཟ་མ་ཏོག་བཀོད་པའི་མདོ་ལས། སངས་རྒྱས་དམར་པོ་
མཆོག་གིས་བྱང་ཆུབ་སེམས་དཔའ་སྒྲིབ་པ་རྣམ་སེལ་ལ་བཀའ་སྩལ་བ།
ཨོཾ་མ་ཎི་པདྨེ་ཧཱུཾ། ཡེ་གེ་དྲུག་པ་འདི་ལག་གིས་བྲག་དང་རྩིག་པ་ལ་བྲིས་
ནས་ལག་གིས་རེག་པ་དང་། ལྟ་བར་བྱེད་པ་དང་། སྐྱེས་པ་དང་། བུད་
མེད་དང་།ཁྱིའུ་དང་།བུ་མོ་དེ་དག་གིས་མཐོང་བ་ཙམ་གྱིས་སྲིད་པ་ཐ་
མའི་བྱང་ཆུབ་སེམས་དཔར་འགྱུར་རོ། །སྐྱེ་རྒ་ན་འཆི་དང་།མི་སྡུག་པ་
དང་ཕྲད་པ་དང་། སྡུག་པ་དང་བྲལ་བའི་སྡུག་བསྔལ་མེད་པར་འགྱུར་
རོ། །ཞེས་དང༌།ཡི་གེ་དྲུག་པ་འདི་ལ་གསང་སྔགས་དང༌།རིགས་སྔགས་
དང་། གཟུངས་སྔགས་ཐམས་ཅད་འདུས་ཤིང་། དུས་གསུམ་གྱི་སངས་
རྒྱས་ཐམས་ཅད་ཀྱི་སྙིང་བོ་ཡིན་པས། འདི་བཏོན་པའི་ཕན་ཡོན་ནི།
གཅིག་གམ་བདུན་གྱི་བར་བགྲང་ན་བསྐལ་པ་འབུམ་ཕྲག་བརྒྱ་སྟོང་དུ་
བསགས་པའི་སྡིག་སྒྲིབ་འདག་གོ། བརྒྱའམ་སྟོང་བཟླས་ན་བཀའ་་
ཐམས་ཅད་བཏོན་པའི་བསོད་ནམས་དང་མཉམ་མོ། །ཁྲི་ཕྲག་གཅིག་
གིས་ངན་སོང་གསུམ་དུ་སྐྱེ་བའི་སྒོ་ཆོད་དོ། །འབུམ་ཕྲག་གཅིག་གིས་
འགྲོ་བ་རིགས་དྲུག་ཏུ་སྐྱེ་བའི་སྒོ་ཆོད་དོ།།བྱེ་བ་ཕྲག་གཅིག་གིས་ཕྱིར་
― 336

ལྔ་རིག་སྨྲ་བའི་སློབ་དཔོན་ཆེན་པོ་བཤད་སྒྲུབ་རྒྱ་མཚོས་གནང་བ
མི་ལྡོག་པའི་ས་ཐོབ་བོ། ས་ཡ་གཅིག་གིས་ཆོས་ཀྱི་སྐུ་དང་ལོངས་སྐུ།
སྤྲུལ་སྐུ།ངོ་བོ་ཉིད་སྐུ།མངོན་པར་བྱང་ཆུབ་པའི་སྐུ་སྟེ་སངས་རྒྱས་ཀྱི་སུ་
ལྔ་ཐོབ། དུང་ཕྱུར་གཅིག་གིས་བདེ་བ་ཅན་གྱི་ཞིང་ཁམས་སྐུ་མེ་ཏོག་
པདྨོ་ལས་རྫུས་ཏེ་སྐྱེས་ནས་སངས་རྒྱས་བར་འགྱུར་རོ། །འདི་ལ་ཐེ་
ཚོམ་ཡོད་རེ་ཀན།ཞེས་འཕགས་པ་སྤྱན་རས་གཟིགས་དབང་ཕྱུག་གིས་
གསུངས་སོ། །མ་ཎི་ཡི་གེ་དྲུག་པ་མཐོང་བའི་ཕན་ཡོན་ནི།ལན་གཅིག་
མཐོང་ན་ངན་སོང་གསུམ་གྱི་སྐྱེ་སྒོ་གཅོད། ལན་གཉིས་མཐོང་ན་ལྷ་
དང་མིའི་གནས་སུ་སྐྱེས་ཏེ་ཐར་བའི་ལམ་ལ་འགོད།ལན་གསུམ་མཐོང་
ན་དུག་གསུམ་རང་སར་དག་ནས་སྐུ་གསུམ་ཐོབ། ལན་བཞི་མཐོང་ན་
འཕྲིན་ལས་རྣམ་བཞི་འགྲུབ། ལན་ལྔ་མཐོང་ན་དུག་ལྔ་རང་སར་དག་
ཅིང་སྐུ་ལྔ་ཐོབ་ནས་སྐྱེ་བའི་རྒྱུན་གཅོད་པར་གསུངས། མ་ཎིའི་སྒྲ་ཐོས་
པའི་ཕན་ཡོན་ནི། ཡུལ་འཁོར་མོ་འཇིག་ཏུ་བཤང་གཅིར་གནས་པའི་
སྲིན་བུ་རྣམས་ལ་འཕགས་སྤྱན་རས་གཟིགས་བུང་བར་སྤྲུལ་ནས་མ་ཎི་
ཡི་གེ་དྲུག་པའི་སྒྲ་བསྒྲགས་པ་ཐོས་པས། སེམས་ཅན་དེ་རྣམས་སྤོས་ཀྱི་
དྲི་ཅན་ཞེས་བྱ་བའི་བྱང་ཆུབ་སེམས་དཔར་གྱུར་ཏེ་བདེ་བ་ཅན་དུ་
སྐྱེས་པར་གསུང་བ་སོགས་སོ། །དེ་ལྟར་མ་ཎི་ཡི་གེ་དྲུག་པ་མཐོང་ཐོས་
དྲན་རེག་གི་འགྲོ་བ་རྣམས་ལ་དེ་ལྟ་བུའི་ཕན་ཡོན་བསམ་གྱིས་མི་ཁྱབ་
པ་འབྱུང་བ་ཡང་མགོན་པོ་སྤྱན་རས་གཟིགས་ཉིད་ཀྱི་ཐུགས་རྗེ་དང་
བྱིན་གྱིས་བརླབས་པའི་མཐུ་ལས་ཡིན་ཏེ། སྤྱོད་འཇུག་ལས། དེ་བས་
མགོན་པོ་སྤྱན་རས་གཟིགས། །ཐུགས་རྗེ་ཆེན་པོས་འགྲོ་བ་ཡི། །
འཁོར་བའི་འཇིགས་པའང་བསལ་བའི་ཕྱིར། །རང་གི་མཚན་ཡང་
བྱིན་གྱིས་བརླབས། །ཞེས་གསུངས་པ་ལྟར་རོ། །སྤྱིར་སྐུ་གསུང་་་་
ཐུགས་ཀྱི་རྟེན་བཞེངས་པའི་ཕན་ཡོན་ནི།དམ་ཆོས་པདྨ་དཀར་པོ་ལས།
337

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལ་ལས་འདི་ན་རིན་ཆེན་སྣ་བདུན་དང་། ལ་ལས་དེ་བཞིན་ཟངས་དང་
འཁར་བ་ལས། །བདེ་བར་གཤེགས་པ་རྣམས་ཀྱི་གཟུགས་བྱས་པ། །
དེ་དག་ཐམས་ཅད་བྱང་ཆུབ་ཐོབ་པར་འགྱུར། །ཞེས་དང་། གང་གིས་
རྩིག་ངོས་གཟུགས་ཀྱི་རི་མོ་དག།བསོད་ནམས་བརྒྱས་མཚན་ཡོངས་སུ་
རྫོགས་པའི་སྐུ། །གང་གིས་བྲིས་སམ་འབྲི་རུ་བཅུག་ཀྱང་རུང་། །དེ་
དག་ཐམས་ཅད་བྱང་ཆུབ་ཐོབ་པར་འགྱུར། །ཞེས་དང་། རྒྱལ་བོ་
གསལ་རྒྱལ་གྱིས་ཞུས་པའི་མདོ་ལས།འདི་ན་རྒྱལ་པོའི་སྐུ་གཟུགས་བྱེད་
པ་ནི། །གཟུགས་དང་སྐལ་བཟང་ཡོན་ཏན་ཉེ་བར་ལྡན། །དེ་ནི་
དབང་བོ་དུལ་ཞིང་འོད་དང་ལྡན། །འཇིག་རྟེན་ཀུན་གྱིས་མཐོང་ན་
དགའ་བར་འགྱུར། །ཞེས་དང་། བདེ་བར་གཤེགས་པའི་སྐུ་གཟུགས་
བཞེངས་པ་དག།དེ་ཡི་ལུས་ནི་དྲི་མ་མེད་པ་དང་། །ནད་དང་འཇིགས་
དང་མྱ་ངན་སྡུག་བསྔལ་བྲལ། །པད་མའི་ནང་བཞིན་འཇམ་དང་
ཡངས་པར་འགྱུར། །ཞེས་དང་།ཡང་དེ་ཉིད་ལས།འདི་ན་རྒྱལ་བའི་སྐུ་
གཟུགས་བྱེད་པ་གང་།།བྲན་དུ་མི་འགྱུར་དབུལ་བོའི་རང་བཞིན་
མིན། །ལས་བྱེད་མ་ཡིན་སྐྱེ་བ་དམན་པར་མིན། །དབང་བོ་མ་ཚང་
མིན་ཏེ་སྐྱེས་མཆོག་འགྱུར། །ཞེས་སོགས་ཀྱིས་དེ་བཞིན་གཤེགས་པའི་
སྐུ་གཟུགས་བཞེངས་པའི་ཕན་ཡོན་གསུངས་ཤིང་།མདོ་སྡུད་པ་ལས།ལ་
ལས་གངྒཱའི་ཀླུང་གི་བྱེ་སྙེད་ཞིང་ཁམས་ན། །སེམས་ཅན་ཇི་སྙེད་་
འཁོད་ཀུན་དགྲ་བཅོམ་ཉིད་བཏུལ་བས། །གང་གི་ཤེས་རབ་ཕ་རོལ་
ཕྱིན་འདི་ཡིག་བྲིས་ཏེ། །སེམས་ཅན་མཆོག་ལ་གླགས་བྱིན་བསོད་
ནམས་ཁྱད་པར་འཕགས། །ཞེས་གང་གཱའི་བྱེ་མ་སྙེད་ཀྱི་སེམས་ཅན་
དགྲ་བཅོམ་ལ་བཀོད་པའི་བསོད་ནམས་ལས།ཤེར་ཕྱིན་གྱི་མདོ་སྡེ་རིན་
པོ་ཆེ་འགའ་ཞིག་གིས་གླེགས་བམ་ལ་བྲིས་ཏེ། དེ་ཉམས་སུ་ལེན་པའི་་
-- 338

ལྔ་རིག་སྨྲ་བའི་སློབ་དཔོན་ཆེན་པོ་བཤད་སྒྲུབ་རྒྱ་མཚོས་གནང་བ།
སེམས་ཅན་ལ་བྱིན་པའི་བསོད་ནམས་ཁྱད་པར་དུ་འཕགས་པ་སོགས་
གསུངས་སོ། །དམ་ཆོས་པདྨ་དཀར་པོ་ལས། རྒྱལ་བའི་མཆོད་རྟེན་
དག་ལ་སུས་མཆོད་ཅིང་། །རིན་ཆེན་མཆོད་རྟེན་སྟོང་ཕྲག་དུ་མ་དག།
གསེར་དང་དངུལ་དང་འོན་ཏེ་ཤེལ་གྱིའམ། །རྡོ་ཡི་སྙིང་བོའི་མཆོད་
རྟེན་གང་གིས་བྱས། །བཻ་ཌཱུརྱ་མཆོག་དེ་བཞིན་ཨིནྡྲ་རྙིལ། །ལ་ལས་མུ་
ཏིག་ཀེ་ཀེ་རུ་ལས་བྱས། །དེ་དག་གིས་ཀྱང་བྱང་ཆུབ་ཐོབ་པར་་་་་་
འགྱུར། །གང་གིས་མཆོད་རྟེན་རྡོ་ལས་བྱས་པ་དང་།གང་གིས་ཨ་ཀ་རུ་
དང་ཙན་དན་ནམ། །གང་གིས་ཐང་ཤིང་མཆོད་རྟེན་བྱས་པ་དང་། །
ལ་ལས་ཤིང་ངམ་གཞན་ལས་བྱས་པ་དང་། །ས་དང་སོ་ཕག་ལས་ནི་
བརྩིགས་པ་ཡི། །རྒྱལ་བའི་མཆོད་རྟེན་དགའ་བཞིན་བྱས་པ་དང་། །
དེ་བཞིན་ས་རྡུལ་ཕུང་པོ་དག་ལས་ཀྱང་། །མྱ་ངན་དགོན་པ་དག་ཏུ་
བྱས་པ་དང༌། །བྱིས་པའི་རྩེད་མོར་དེ་དག་དེ་དག་ཏུ། །གང་གིས་
བྱས་པ་དེ་ཕྱིཪ་མཆོད་རྟེན་དག། བྱེ་མ་ལས་ནི་ཕུང་པོར་བྱས་པ་་་
ཡང་། །དེ་རྣམས་ཀྱིས་ཀྱང་བྱང་ཆུབ་ཐོབ་པར་འགྱུར། །ཞེས་དང་།
གསལ་རྒྱལ་གྱིས་ཞུས་པ་ལས།བཅོམ་ལྡན་འདས་ཀྱི་མཆོད་རྟེན་རྣམས་
དང་ནི། ། སྐུ་གཟུགས་རྣམས་ལ་རྡུལ་ཕྲན་ཅི་ཡོད་པ། །དེ་འདྲའི་
གྲངས་དེ་སྙེད་ཀྱི་རྒྱལ་སྲིད་དག།ལྷ་ཡུལ་ས་སྟེང་མི་ཡིས་ངེས་པར་ཐོབ།
ཞེས་སོ། །སྐུ་གསུང་ཐུགས་རྟེན་ལ་མཆོད་པ་སོགས་ཀྱི་ཕན་ཡོན་ནི།
དམ་ཆོས་པདྨ་དཀར་པོ་ལས། དེ་བཞིན་གཤེགས་པ་རྣམས་ཀྱི་རིང་
བསྲེལ་དང་། །འཇིམ་པའི་གཟུགས་དང་མཆོད་རྟེན་དག་ལའང་་་་
རུང་། །རྩིག་ངོས་བྲིས་དང་རྡུལ་ཕུང་མཆོད་རྟེན་ལ། །གང་གིས་མེ་
ཏོག་དང་ནི་སྤོས་གསོལ་ཏེ། །དུང་དང་རྔ་ཆེན་རོལ་མོའི་སྒྲ་བྱེད་
བཅུག། བྱང་ཆུབ་མཆོག་རབ་མཆོད་པར་བྱ་བའི་ཕྱིར། །གང་ཞིག་རྔ་
339

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
རྣམས་རབ་ཏུ་བརྡུང་བྱེད་ཅིང་། །པི་ཝང་དང་ནི་ཕེག་དང་མཁར་
བཙན་རྔ། །རྫ་རྔ་རྒྱུད་གཅིག་གླིང་བུ་ཡིད་འོང་དང་། །ཨ་དོན་སྟོན་
དང་རབ་ཏུ་སྙན་འབྱིན་པ། །དེ་དག་ཐམས་ཅད་བྱང་ཆུབ་ཐོབ་པར་
འགྱུར། །ཞེས་དང་།འཕགས་པ་སྤྱན་རས་གཟུགས་ཀྱིས་མདོ་ལས།དེ་
བཞིན་གཤེགས་པ་མཆོད་བྱས་ན། །གཟུགས་དང་དོན་ལྡན་ལོངས་
སྤྱོད་དང་། ། ཁ་དོག་དང་ནི་འབྱོར་བ་དང་། །ཀུན་ཏུ་གྲགས་དང་
ལྡན་པར་འགྱུར། །དེ་ནས་ཚེ་རབས་དྲན་འགྱུར་ཞིང་། །འདོད་་་་
ཆགས་ཀྱིས་ཀྱང་འཕྲོག་མི་འགྱུར། །འདོད་པ་རྣམས་ཀྱི་རྒྱན་ཤེས་
ཤིང་།།ཚངས་པར་སྤྱད་པ་སྤྱོད་པར་འགྱུར། །ཞེས་དང་།འཇིག་རྟེན་
སྒྲོན་མེ་མཆོད་བྱེད་པ། །ཚེ་རབས་དག་ནི་ཐམས་ཅད་དུ། །མྱ་ངན་
་་་་་་་་་་མེད་ཅིང་གནོད་མེད་དང་། །འཁོར་ལོས་སྒྱུར་བ་འབྱོར་ཆེན་་་
འགྱུར། །ཞེས་གསུངས་པ་ལྟར་དང་། ཡུལ་འཁོར་སྐྱོང་གིས་ཞུས་པ་
།ལས།ཁྱོད་ལ་མཆོད་པས་ལྷ་ཡི་བདེ་བ་ནི། །རྣམ་པ་མང་དང་དེ་བཞིན་
མི་ཡི་ཐོབ། །མི་ཡི་བདག་པོ་འགྲོ་ལ་ཕན་བགྱིད་པ། །ཕྱུག་ཅིང་ནོར་
ཆེན་འབྱོར་པ་ཆེན་པོར་འགྱུར། །མཚུངས་མེད་ཁྱེད་ལ་དད་པ་སྐྱེས་
པ་ཡིས། །གླིང་བཞིའི་བདག་པོ་འཁོར་ལོས་སྒྱུར་བ་མཆོག། འགྲོ་ལ་
དགེ་བ་བཅུ་བོ་ཀུན་བྱེད་པ། །རིན་ཆེན་རྟེན་བཟང་བདུན་ལྡན་་
འཐོབ་པར་འགྱུར། །ཞེས་གསུངས་པ་ལྟར་གྱི་ཕན་ཡོན་རྣམས་བསམ་
པར་བྱོས་ལ་རང་གི་ལུས་དང་ལོངས་སྤྱོད་སྙིང་བོ་མེད་པ་ལས་སྙིང་བོ་
བླང་བར་བྱའོ། །འཆི་མེད་རྔ་སྒྲའི་གཟུངས་ལས། སངས་རྒྱས་བཅོམ་
ལྡན་བསམ་མི་ཁྱབ། །དམ་པའི་ཆོས་ཀྱང་བསམ་མི་ཁྱབ། །འཕགས་
པའི་དགེ་འདུན་བསམ་མི་ཁྱབ། །བསམ་མི་ཁྱབ་ལ་དད་རྣམས་ཀྱི། །
རྣམ་པར་སྨིན་པའང་བསམ་མི་ཁྱབ། །ཅེས་དང་།ས་ཡི་སྙིང་བོ་འཁོར་
340

ལྔ་རིག་སྨྲ་བའི་སློབ་དཔོན་ཆེན་པོ་བཤད་སྒྲུབ་རྒྱ་མཚོས་གནང་བ།
ལོ་བཅུ་ཡི་མདོ་ལས། འཇིག་རྟེན་དག་ན་བདེ་ཞིང་སྐྱིད་པ། །ཐམས་
ཅད་དཀོན་མཆོག་མཆོད་ལས་བྱུང་ཞིང༌། །དེ་བས་བདེ་ཞིང་སྐྱིད་
པར་འདོད་པས། །ཐམས་ཅད་དཀོན་མཆོག་མཆོད་ལ་བརྩོན་བྱ། །
ཞེས་དང་།དགེ་བསྙེན་ཞིག་གིས་སངས་རྒྱས་འོད་སྲུངས་ཀྱི་རིང་བསྲེལ་
མཆོད་རྟེན་ལ་སྐོར་བ་བྱས་པས། བཅོམ་ལྡན་འདས་ཀྱིས་གསུང་བ།
མཁས་པ་གང་ཞིག་རབ་ཏུ་སེམས་དང་བས། །སངས་རྒྱས་མཆོད་
རྟེན་དག་ལ་གོམ་འདོར་ན། །འཛམ་བུ་ཆུ་བོའི་གསེར་གྱི་སྲང་ཚད་
ནི། །སྟོང་ཕྲག་བརྒྱ་ཡང་དེ་དང་མཉམ་པ་མིན། །ཞེས་དང་། དེ་་
བཞིན་གཤེགས་པ་དངོས་སུ་བཞུགས་པ་ལ་མཆོད་པ་དང་།སངས་རྒྱས་
ཀྱི་སྐུ་གཟུགས་སོགས་ལ་མཆོད་པའི་ཕན་ཡོན་མཉམ་པར་གསུངས་ཏེ།
ས་
སྤྱོད་འཇུག་ལས།གང་ཕྱིར་བཞུགས་པའམ་མྱ་ངན་འདས། །མཚུངས
པ་ཉིད་དུ་བཤད་ཕྱིར་རོ། །ཞེས་དང༌།མེ་ཏོག་བརྩེགས་པའི་མདོ་ལས།
སེངྒེ་རྣམ་པར་རྩེ་བ། གང་གིས་དེ་བཞིན་གཤེགས་པ་དགྲ་བཅོམ་པ
ང་དག་པར་རྫོགས་པའི་སངས་རྒྱས་མཐོང་ནས་སེམས་དང་བར་
གྱུར་ལ།དང་བའི་སེམས་ཀྱིས་རྙེད་པ་དང་།ན་བཟའ་དང་།ཞལ་ཟས་
དང་།གཟིམ་ཆ་དང་།སྙུན་གསོལ་བ་དང་།ཡོ་བྱད་དང་།བདེ་བར་སྦྱར་
བ་ཐམས་ཅད་ཀྱིས་བསྟི་སྟང་དུ་བྱས་ཤིང་།རི་མོར་བྱས་ཏེ།མཆོད་ཅིང་
བརྗོད་ལ་རིམ་གྲོ་བྱས་པ་དང་། གང་ཞིག་གིས་དེ་བཞིན་གཤེགས་པ་མྱ་
ངན་ལས་འདས་པའི་རིང་བསྲེལ་ཡུངས་འབྲུ་ཙམ་གྱི་མཆོད་རྟེན་ལ་
མཆོད་པ་བྱས་པའི་རྣམ་པར་སྨིན་པ་ནི།མཉམ་པར་ཤེས་པར་བྱ་སྟེ།བྱེ་
བྲག་གམ་ཐ་དད་དུ་བྱ་བ་དེ་བཞིན་གཤེགས་པའི་མཆོད་པ་ལ་མེད་
དོ། །ཞེས་གསུངས་པ་ལྟར་རོ། །
དེ་ལྟར་གཙུག་ལག་ཁང་ཆེན་པོ་འདི་ཉིད་གསར་དུ་བཞེངས་
341

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པའི་ཞལ་འདེབས་འབུལ་མཁན་གྱི་སྦྱིན་བདག་གཙོ་བོ་ནི། མང་རའི་
དགོན་ཆེན་གྱི་དགེ་བའི་བཤེས་གཉེན་ཆེན་པོ་བླ་མ་ཆོས་རྗེ༧/རྗེ་བཙུན་
འཇམ་དབྱངས་བློ་བཟང་བསྟན་དར་དཔལ་བཟང་བོའི་ཞལ་སྔ་ནས་
སྒོར་སྟོང་ཕྲག་གཅིག མང་རའི་དགོན་ཆེན་གཞུང་ནས་སྒོར་སྟོང་
ཕྲག་གཅིག་དང་ལྔ་བརྒྱ། རྗེ་བློ་བཟང་གྲགས་པ་རྒྱ་མཚོ་དཔལ་བཟང་
བོའི་ཞལ་སྔ་ནས་སྒོར་སྟོང་ཕྲག་གཅིག ཁྱམས་རུའི་སྐུ་ཞབས་་་་
མགོན་པོ་ཚང ༧རྗེ་བཙུན་བློ་བཟང་ཡེ་ཤེས་རྒྱ་མཚོ་དཔལ་བཟང་
བོའི་ཞལ་སྔ་ནས་སྒོར་སྟོང་ཕྲག་གཅིག མཚོ་སྔོན་མདའ་བཞིའི་ཇ་
སག་བླ་མ་ཨག་ནམ་ཚང ༧རྗེ་བློ་བཟང་མཁས་བཙུན་རྒྱ་མཚོ་་
དཔལ་བཟང་བོའི་ཞལ་སྔ་ནས་སྒོར་སྟོང་ཕྲག་གཅིག་དང་བདུན་བརྒྱ།
གཡོན་རུའི་དགོན་པའི་རྒྱ་ཡི་དགེ་སློང་འཇམ་དབྱངས་ཆོས་གྲགས་
ཀྱིས་སྒོར་སྟོང་ཕྲག་གཅིག གཡོན་ཪུའི་བསོད་ནམས་རྒྱལ་སོགས་
ཀྱིས་སྒོར་སྟོང་ཕྲག་གཅིག གཡོན་རུའི་དགོན་པའི་དགེ་སློང་
བརྩོན་འགྲུས་རྒྱ་མཚོ་སོགས་དགེ་འདུན་པ་རྣམས་ནས་སྒོར་སྟོང་ཕྲག་
གཅིག་ལྷག ཆབ་ཆའི་དགོན་གསར་གཞུང་དང་དགེ་འདུན་པ་་
རྣམས་ཀྱིས་སྒོར་སྟོང་ཕྲག་ཁ་ཤས། རི་རྒན་ནང་ཚོང་དཔོན་དོན་གྲུབ་
ནས་སྒོར་སྟོང་ཕྲག་གཅིག སྨན་པ་མགོན་པོ་རྒྱ་མཚོ་ནས་སྒོར་སྟོང་
ཕྲག་གཅིག་ལྷག ལག་མང་རྡོ་རྗེ་ཚེ་རིང་གིས་སྒོར་སྟོང་ཕྲག་གཅིག
སྐུ་འབུམ་ནང་ཚེ་རིང་སྒྲོལ་མས་སྒོར་སྟོང་ཕྲག་གཅིག ཀ་རྒྱ་གསེར་
ཁུའི་དགེ་སློང་བློ་གྲོས་རྒྱ་མཚོ་དང་འབྲུག་རྒྱལ་དག་གིས་སྒོར་སྟོང་
ཕྲག་གཅིག་དང་བདུན་བརྒྱ།ཐ་སྔོན་བན་སྡེ་ནས་སྒོར་སྟོང་ཕྲག་གཅིག
བ་ཡན་ཀ་གཞི་ཁུག་གིས་བུ་ཤིན་ཁོ་ཟེར་བས་སྒོར་སྟོང་ཕྲག་བཞི་ལྷག
མཚོ་སྔོན་ཧ་དྷ་ཨ་ཁུ་ཚང་ནས་སྒོར་སྟོང་ཕྲག་གཉིས་དང་སུམ་བརྒྱ་
342 ==

ལྔ་རིག་སྨྲ་བའི་སློབ་དཔོན་ཆེན་པོ་བཤད་སྒྲུབ་རྒྱ་མཚོས་གནང་བ།
ལྷག ཨ་རིག་དོན་གྲུབ་ཟེར་བས་སྒོར་སྟོང་ཕྲག་གཅིག ཨ་རིག་
རྫོང་གི་ཐོ་ལེ་ཤེས་རབ་ནས་སྒོར་སྟོང་ཕྲག་གཅིག ལྕགས་ཐར་ཟེར་
བའི་སྒོར་སྟོང་ཕྲག་གཅིག མང་ཐོས་འདུལ་བ་འཛིན་པ་དགེ་སློང་
ལུང་རྟོགས་རྒྱ་མཚོའི་གསུང་ལ་རྟེན་ནས། མང་རའི་ཁ་རྒྱ་ཚོ་བ་ནས་
སྒོར་སྟོང་ཕྲག་བཞི་ལྷག ཨོ་བསོ་དགོན་པའི་གནས་བརྟན་བསམ་
གཏན་རྒྱ་མཚོ།དཀོན་མཆོག་རྒྱ་མཚོ།འཇམ་དབྱངས་རྒྱ་མཚོ།ཁ་སྒང་
དཔོན་པོ་ལྷ་རྒྱལ་སོགས་ཀྱིས་བསྐུལ་ཏེ། ཁ་སྒང་ཚེ་བརྟན་བུ་རྒྱུད་ནས་
དད་ལྡན་རྣམས་ཀྱིས་གྲོ་རྒྱ་མ་ཁྲི་ཕྲག་གཅིག་དང་སྟོང་ཕྲག་ལྔ་ལྷག་
ཕུལ།ཁོ་བོས་ཀྱང་སྐབས་དེར་ལག་ཏུ་དངོས་རྫས་གང་འབྱོར་ཕལ་ཆེར་
ཕུལ་ཞིང་། སྒོར་སྟོང་ཕྲག་མན་ཆད་ཀྱི་སྦྱིན་བདག་རྣམས་ཀྱིས་ཀྱང་
བསོད་ནམས་ཀྱི་ཚོགས་ཆེན་པོ་བསགས་པ་གཞིར་བཞག་ལ། ཧ་ཅང་
མང་བས་མིང་ཐོ་འདིར་མ་བཀོད། གཙུག་ལག་ཁང་ཆེན་པོ་འདི་ཉིད་
གསར་དུ་བཞེངས་པའི་ལས་དཔོན་བྲག་ལུང་ཨ་ཁུ་ལོ་ཀོ མཐའ་
སྔོན་དགེ་སློང་འཇམ་དབྱངས་རྒྱ་མཚོ། རི་རྒན་ནང་སྨན་པ་དགེ་སློང་
མགོན་པོ་རྒྱ་མཚོ། ལག་མང་རྡོ་རྗེ་ཚེ་རིང་། སེང་གེའི་ར་ཚེ་རིང་། ཏིག་
རྒྱ་བསོད་ནམས་བཀྲ་ཤིས། སྐུ་འབུམ་ནང་རྡོ་རྗེ། དཀར་མོ་ཕུག་རྣམ་
རྒྱལ།དཀར་རོ་ཐང་ཉག་ཁ་བན་སྡེ།སྨེ་རྒྱའི་ཆབ་རིས།ཧོང་ཁ་བ་ཟི་ཡི་
དང་།ཁོ་བོ་བཅས་ཀྱིས་བྱ་བ་ཆེན་པོ་འདི་ཁུར་དུ་བླངས་ནས་བཞེངས་
པ་སྟེ། མགོན་པོ་སྤྱན་རས་གཟིགས་ཀྱི་གཙུག་ལག་ཁང་ཆེན་པོ་འདི་
ཉིད། སྐྱེ་དགུས་བསོད་ནམས་ཆེན་པོ་བསགས་པའི་ཞིང་དུ་ཕྱི་ནང་གི་
རྐྱེན་ངན་གང་ཡང་མེད་པར་ཡུན་རིང་དུ་གནས་པར་གྱུར་ཅིག །
, འདིར་སྨྲས་པ། དཔལ་ལྡན་ཉིན་མོར་བྱེད་པའི་རིགས་འཁྲུངས་
གྲགས་པའི་མཚན་མའི་གཞིར་གྱུར་པ། །ཐོག་མཐའ་བར་དུ་དགེ་
343

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བའི་བཀྲ་ཤིས་འཇིག་རྟེན་ཀུན་ཏུ་སྩོལ་པ་པོ། །བཀའ་དྲིན་མཉམ་
མེད་ལྷ་ཡི་ལྷར་གྱུར་བདེ་གཤེགས་དོན་ཀུན་གྲུབ་པ་ཞེས། །སྟོང་་
གསུམ་མི་མཇེད་ཞིང་གི་མགོན་པོ་ཤཱཀྱ་རྒྱལ་བོ་དེ་ལ་འདུད། །སྐཔས་
གསུམ་དབང་བོ་གཞོན་ནུ་རིག་བྱེད་གདོང༌། །ནོར་ལྷའི་བུ་དང་་་་་
གཙུག་ན་ཟླ་བ་སོགས། །སྲིད་པའི་དྲེགས་ལྡན་ཀུན་གྱིས་ཕྱག་བྱས་
པ། །མགོན་པོ་སྤྱན་རས་གཟིགས་ཀྱིས་རྟག་ཏུ་སྐྱོངས། །སུམ་རྩེན་
དབང་བོའི་རྣམ་རྒྱལ་ཁང་བཟང་ལ། །འགྲན་པའི་དཔལ་ལྡན་གཙུག་
ལག་ཁང་ཆེན་འདི། །དད་གཏོང་བསོད་ནམས་སྟོབས་ལྡན་གང་དག་
གིས། །ཡངས་པའི་ས་ཆེན་མཛེས་པའི་རྒྱན་དུ་བསྐྲུན། །སྟེང་གི་རྒྱ་
ཕིབས་གཡུ་ཐོག་འོད་སྟོང་འབར། །ནང་གི་ཀ་གདུང་གསེཪ་བྲིས་རི་
མོ་འབུམ། །ཐུགས་རྗེ་མངའ་བའི་ལྷུན་གྲུབ་འཕྲིན་ལས་ལས། །སྐྱེ་
དགུའི་བསོད་ནམས་ཆེན་པོའི་ཞིང་དུ་གྲུབ། །སྐབས་གསུམ་དབང་
བོའི་རྣམ་རྒྱལ་ཁང་བཟང་ནི། །བྱང་ཕྱོགས་འཛིན་མའི་རྒྱན་དུ་་་་་
འཕོས་འདྲ་བའི། །སྲིད་ན་ཟླ་བྲལ་གཙུག་ལག་ཁང་ཆེན་གྱིས། །ས་
གཞི་འདི་ཡང་སྐལ་བ་བཟང་བོར་བྱས། །བདག་ཅག་ངན་སོང་་་་
གཡང་ལས་འཛིན་པ་པོ། །མཐོ་རིས་ཐར་བའི་ལམ་དུ་ཁྲིད་པ་པོ། །
ཚེ་དང་བསོད་ནམས་དངོས་གྲུབ་སྩོལ་པ་པོ། །མགོན་པོ་སྤྱན་ཪས་
གཟིགས་ལ་གསོལ་བ་འདེབས། །རྒྱ་ཆེན་བྱ་བ་ལས་ཀྱི་འཁོར་ལོ་་
འདིར། །གང་ཞིག་སྒོ་གསུམ་ངལ་བས་ཞུགས་པ་དང༌། །དངོས་པོ་ཆེ་
ཕྲའི་འབྲེལ་ཐོགས་སྦྱིན་བདག་རྣམས། །ལྷ་གཅིག་ཕྱག་ན་པད་མོས་
རྗེས་བཟུང་སྟེ། །གནས་སྐབས་ཚེ་རིང་ནད་མེད་འབྱོར་བ་རྒྱས། །མ་
འོངས་ཚེ་རབས་ཕྲེང་བ་རྣམས་སུ་ཡང་། །མཐོ་རིས་ཡོན་ཏན་བདུན་
ལྡན་རྟེན་ཐོབ་སྟེ། །རིང་མིན་བདེ་ལྡན་ཞིང་དུ་སྐྱེ་གྱུར་ཅིག། གཙུག་
-344

ལྔ་རིག་སྨྲ་བའི་སློབ་དཔོན་ཆེན་པོ་བཤད་སྒྲུབ་རྒྱ་མཚོས་གནང་བ།
ལག་ཁང་འདིར་ཕྱག་འཚལ་བསྐོར་བ་དང་། །མེ་ཏོག་བདུག་སྤོས་
མར་མེ་བཟའ་བཅའ་སོགས། །མཆོད་རྫས་ཅི་ཙམ་ཕུལ་བའི་སེམས་
ཅན་གྱིས། །བླ་མེད་བྱང་ཆུབ་ཆེན་པོ་མྱུར་ཐོབ་ཤོག།དེ་ལྟར་རྟེན་དང་
བརྟེན་པའི་བསོད་ནམས་ཞིང་། །བླ་ནས་བླ་ན་མཆོད་པའི་དགེ་་་་
མཚན་གྱིས། །གངས་ཅན་མགོན་པོ་རྒྱལ་དབང་ཡབ་སྲས་སོགས། །
དམ་པ་རྣམས་ཀྱི་སྐུ་ཚེ་རྟག་བརྟན་ཤོག། ཕྱོགས་ཀྱི་དགེ་འདུན་བསླབ་
ཁྲིམས་རྣམ་པར་དག། སྡེ་སྣོད་གསུམ་གྱི་འཆད་ཉན་རྒྱུན་མི་ཆད། །
ཆོས་སྤྱོད་རྣམ་བཅུའི་བྱ་བ་རབ་འཕེལ་ཏེ། །བཤད་སྒྲུབ་དམ་ཆོས་
ཡུན་རིང་གནས་གྱུར་ཅིག། དེང་ནས་སྐྱེ་དགུའི་ཚེ་ལོ་བརྒྱད་ཁྲིའི་་་
བར། །རྣམ་འདྲེན་བཞི་བའི་རྟེན་གསུམ་གནས་པར་གསུངས། །
རྟེན་འདི་ཡང་ནི་སྤྱན་རས་གཟིགས་དབང་གི །ཐུགས་རྗེས་དེ་སྲིད་
བར་དུ་གནས་གྱུར་ཅིག ། མགོན་པོ་སྤྱན་རས་གཟིགས་ཀྱི་རྣམ་
འཕྲུལ་རྟེན་དང་བརྟེན་པའི་བྱིན་བརླབས་དང་། །ཚངས་པ་བརྒྱ་
བྱིན་ཕྱོགས་སྐྱོང་ཞིང་སྐྱོང་རྒྱལ་བོ་སྡེ་བཞིའི་འཕྲིན་ལས་དང་། །
མཐའ་ཡས་ནོར་རྒྱས་མ་དྲོས་པ་སོགས་ཀླུ་དབང་རྣམས་ཀྱི་མཐུ་སྟོབས་
ཀྱིས། །ཡངས་པའི་འཇིག་རྟེན་ཀུན་ཏུ་ལོ་ལེགས་བདེ་སྐྱིད་སྣང་བས་
ཁྱབ་གྱུར་ཅིག ཅེས་གཅན་ཚའི་མ་ཎིའི་གཙུག་ལག་ཁང་རྟེན་དང་
བརྟེན་པ་ཇི་ལྟར་བཞེངས་པའི་དཀར་ཆག་ཕན་ཡོན་དང་བཅས་པ་
འཇིག་རྟེན་དབང་ཕྱུག་མཆོད་པའི་མེ་ཏོག་ཅེས་བྱ་འདི་ནི། གཙུག་
ལག་ཁང་ཆེན་པོ་འདི་ཉིད་གསར་དུ་བཞེངས་པའི་ཐོག་མཐའ་བར་
གསུམ་དུ་འབད་རྩོལ་ཆེན་པོ་གནང་བའི་སྨན་པ་མགོན་པོ་རྒྱ་མཚོ་
སོགས་སྔར་སྨོས་པའི་ལས་དཔོན་རྣམས་ཀྱིས་ཡང་ཡང་བསྐུལ་ཞིང་།
རང་ཉིད་ཀྱིས་ཀྱང་དད་པ་དང་ཕན་པའི་སེམས་ཀྱིས་ཀུན་ནས་་་་་
345

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བསླངས་ཏེ། ཤཱཀྱའི་དགེ་སློང་ཡེ་ཤེས་རྒྱ་མཚོ་ཞེས་བྱ་བས་ལེགས་
བྱས་བརྒྱ་ཕྲག་གི་སྒོ་ཕར་ཡངས་པོར་ཕྱེ་བའི་བ་ཡན་རྫོང་གི་སྨན་གྱི་ཕོ་
བྲང་ཆེན་པོ་ཚེ་ཡི་རིག་བྱེད་ཁང་དུ་སྦྱར་པའི་ཡི་གེ་བ་ནི། དགེ་སློང་
འཇམ་དབྱངས་རྒྱ་མཚོའོ། །
346

ཁྲུས་གསོལ་མདོར་བསྡུས།
༄༅། །ཁྲུས་གསོལ་མདོར་བསྡུས་བཞུགས་སོ། །
ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་ལ་ཕྱག་
འཚལ་ལོ། །མཆོད་དོ་སྐྱབས་སུ་མཆིའོ། །བྱིན་གྱིས་བརླབ་ཏུ་
གསོལ། །སྐུ་གསུང་ཐུགས་ཀྱི་རྟེན་ལ་ཁྲུས་གསོལ་མདོར་བསྡུས་བྱ་བར་འདོད་
པས། སངས་རྒྱས་ཆོས་དང་ཚོགས་ཀྱིས་མཆོག་རྣམས་ལ། །ཞེས་སོགས་
ཀྱིས་སྐྱབས་འགྲོ་དང་སེམས་བསྐྱེད་བྱ།སེམས་ཅན་ཐམས་ཅད་བདེ་བ་དང་
བདེ་བའི་རྒྱུ་དང་ལྡན་པར་གྱུར་ཅིག།ཅེས་སོགས་ཀྱིས་ཚད་མེད་བཞི་བསྒོམ།
ཐམས་ཅད་དུ་ནི་ས་གཞི་དག།གསེག་མ་ལ་སོགས་མེད་པ་དང་། །ལག་
མཐིལ་ལྟར་མཉམ་བཻ་ཊུ་རྱའི། །རང་བཞིན་འཇམ་པོར་གནས་གྱུར་
ཅིག། ཅེས་བརྗོད་པས་ས་གཞི་ཐམས་ཅད་གསེར་གྱི་ས་གཞི་ལ་བཻ་ཊཱུ་རྱའི་མིག་
མང་རིས་སུ་བྲིས་པ་དག་པའི་ཞིང་ཁམས་བདེ་བ་ཅན་ལྟ་བུར་བསམ། དེ་ནས་
གང་ལ་ཁྲུས་གསོལ་བྱ་བའི་ལྷ་ཡེ་ཤེས་པ་རྣམས་སྤྱན་དྲངས་པར་མོས་ནས་འདི་
སྐད་ཅེས་བརྗོད་པར་བྱ་སྟེ། མ་ལུས་སེམས་ཅན་ཀུན་གྱི་མགོན་གྱུར་་་་
ཅིང་། ། བདུད་སྡེ་དཔུང་བཅས་མི་བཟད་འཇོམས་མཛད་ལྷ། །
དངོས་རྣམས་མ་ལུས་ཡང་དག་མཁྱེན་གྱུར་པའི། །བཅོམ་ལྡན་འཁོར་
བཅས་གནས་འདིར་གཤེགས་སུ་གསོལ། །བཅོམ་ལྡན་བསྐལ་བ་་་་་
གྲངས་མེད་དུ་མ་རུ། །འགྲོ་ལ་བརྩེ་ཕྱིར་ཐུགས་རྗེ་རྣམས་སྦྱངས་་་
ཤིང་། །སྨོན་ལམ་རྒྱ་ཆེན་དགོངས་པ་ཡོངས་རྫོགས་པ། །ཁྱེད་བཞེད་
འགྲོ་དོན་མཛད་དུས་འདིར་ལེགས་ན། །དེ་ཕྱིར་ཆོས་དབྱིངས་ཕོ་
བྲང་ལྷུན་གྲུབ་ནས། ། རྫུ་འཕྲུལ་བྱིན་རླབས་སྣ་ཚོགས་སྟོན་མཛད་
347

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཅིང་། །མཐའ་ཡས་སེམས་ཅན་ཚོགས་རྣམས་བསྒྲལ་བྱའི་ཕྱིར། །
ཡོངས་དག་འཁོར་དང་བཅས་ཏེ་གཤེགས་སུ་གསོལ། །ཐུགས་རྗེའི་
བདག་ཉིད་རྩ་རྒྱུད་བླ་མ་དང༌། །ཡི་དམ་ལྷ་ཚོགས་སྐྱབས་གནས་
དཀོན་མཆོག་གསུམ། །དཔའ་བོ་མཁའ་འགྲོ་ཆོས་སྐྱོང་བསྲུང་མའི་
ཚོགས། །སྤྱན་འདྲེན་མཆོད་པའི་གནས་འདིར་གཤེགས་སུ་གསོལ། །
འདིར་ནི་གཟུགས་དང་ལྷན་ཅིག་ཏུ། །འགྲོ་བའི་དོན་དུ་བཞུགས་
ནས་ཀྱང་། །ནད་མེད་ཚེ་དང་དབང་ཕྱུག་དང༌། །མཆོག་རྣམས་་་
ལེགས་པར་བསྩལ་དུ་གསོལ། །བདག་དང་འགྲོ་ལ་ཐུགས་བརྩེའི་་་
ཕྱིར། །ཉིད་ཀྱི་རྫུ་འཕྲུལ་མཐུ་ཡིས་ནི། །ཇི་སྲིད་མཆོད་པ་བདག་
བགྱིད་ན། །དེ་སྲིད་བཅོམ་ལྡན་བཞུགས་སུ་གསོལ། །སྐུ་ཁྲུས་གསོལ་
བར་ཞུ གང་འདིར་བཅོམ་ལྡན་འདས་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་
ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་
བའི་ཁ་ལོ་བསྒྱུར་བ། བླ་ན་མེད་པ་ལྷ་དང་མི་རྣམས་ཀྱི་སྟོན་པ། སངས་
རྒྱས་བཅོམ་ལྡན་འདས་དེ་དག་ཐམས་ཅད་ལ་ཡོ་བྱད་ཐམས་ཅད་དང་
ལྡན་པའི་སྒོ་ནས་ཁྲུས་འདི་གསོལ་བར་བགྱིའོ། །ཞེས་སྙན་གསན་ཕུལ།དེ་
ཡང་སྤྱོད་འཇུག་འགྲེལ་ཆེན་ཟླ་བའི་འོད་ཟེར་ལས།སྔོན་འགྲོ་ཁྲུས་ཁང་བཤམ་པ།
དངོས་གཞི་སྐུ་ཁྲུས་གསོལ་བ། རྗེས་སུ་སྐུ་ཕྱིས་ཏེ་ན་བཟའ་དང་རྒྱན་དབུལ་བ་
གསུམ་གྱི་དང་པོ་ནི།དཔེར་ན། མགྲོན་སྤྱན་དྲངས་པ་ལ་ཐོག་མར་ཁྲུས་གསོལ་བ་
ལྟར། རང་རང་གི་གནས་ནས་ཡིད་ཀྱིས་སྤྱན་དྲངས་པའི་མཆོད་གནས་རྣམས་ལ་
ངལ་གསོ་བའི་ཕྱིར་ཐོག་མར་ཁྲུས་གསོལ།ཞེས་གསུངས་པ་ལྟར།ཁྲུས་ཀྱི་ཁང་བ་
ཤིན་ཏུ་དྲི་ཞིམ་པ། །ཤེལ་གྱི་གཞི་གསལ་ཞིང་འཚེར་བ་བསྟར། །རིན་
ཆེན་འབར་བའི་ཀ་བ་ཡིད་འོང་ལྡན། །མུ་ཏིག་འོད་ཆགས་བླ་བྲེ་བྲེས་
348

ཁྲུས་གསོལ་མདོར་བསྡུས།
པ་དེར། །ཞེས་ཁྲུས་ཁང་བསྐྱེད། དེ་ཡང་ཁྲུས་ཁང་ནི་རྒྱུ་རིན་པོ་ཆེ་སྣ་ཚོགས་
ལས་གྲུབ་པ། ཡངས་ཤིང་རྒྱ་ཆེ་བ། གྲུ་བཞི་སྒོ་བཞི་བ། གསེར་གྱི་རྒྱ་ཕིབས་རིམ་པ་
གསུམ་དང་ལྡན་པ། ནང་དུ་དྲི་ཞིམ་པོའི་ངད་ལྡང་བའི་སྤོས་ཆུས་གང་བའི་ཁྲུས་
ཀྱི་རྫིང་བུ་དུ་མ་ཡོད་པའི་ས་གཞིར་རིན་པོ་ཆེའི་བྱེ་མ་བརྡལ་བ།རིན་པོ་ཆེའི་ཀ་བ་
བཞིས་བཏེགས་པའི་སྟེང་གི་རྒྱ་ཕིབས་ཀྱི་འོག་ཏུ་འོད་འཚེར་བའི་མུ་ཏིག་གི་བླ་
དོ་རྒྱ་ཆེ་བས་བརྒྱན་པ། སྤྱན་དྲངས་པའི་ལྷ་ཚོགས་རྣམས་མེ་ལོང་ལ་གཟུགས་
་་་་་་རྙན་ཤར་བ་བཞིན་སྐད་ཅིག་གིས་བྱོན་ཏེ་ན་བཟའ་རྣམས་རིན་པོ་ཆེའི་
འདིངས་ལ་བཀལ་ཚེ། ཁྲུས་རས་གསར་བ་ཕུལ་བ་ན་རང་རང་གི་ཁྲིའི་སྟེང་དུ་
ཞུགས་པ་ལ་ཁྲུས་འབུལ་བའམ། ཡང་ན་ཁྲུས་ཀྱི་རྫིང་བུ་དེ་དག་ཏུ་སངས་རྒྱས་
་སེམས་རྣམས་བཞུགས་པ་ལ།རང་གི་ལུས་ལྷ་གྲངས་དང་མཉམ་པར་སྤྲུལ་ཏེ་
ན་པོ་ཆེའི་བུམ་པས་ལྷ་རྣམས་ཀྱི་དབུ་གཙུག་ནས་སྐུ་ཁྲུས་གསོལ་བས། རང་གི་
ང་བ་མ་དག་པའི་དྲི་མ་ཐམས་ཅད་དང་། ཐོག་མ་མེད་པ་ནས་བསགས་པའི་
ང་གི་སྒོ་གསུམ་གྱི་ལས་ངན་སྡིག་སྒྲིབ་ཐམས་ཅད་སངས་ཀྱིས་དག ཁྲུས་
བྲལ་ཡུལ་དེ་རྣམས་ཀྱི་ཐུགས་རྒྱུད་ལ་ཟག་མེད་ཀྱི་བདེ་བ་ཁྱད་པར་ཅན་་་་་
ངས་པར་བསམ། དངོས་སུ་ཐོག་མར་ཁྲུས་གཞུང་དུ་ཆུ་ཐིག་པ་གཅིག་བླུག
ས་ཁྲུས་ཀྱི་རྫིང་བུའི་དམིགས་རྟེན་རེད། མེ་ལོང་ནི་ཡིད་ངོར་ཚོགས་ཞིང་གི་ལྷ་
ས་གསལ་འདབས་པའི་དམིགས་རྟེན་ཡིན་པས། མེ་ལོང་སྟེང་དུ་བུམ་ཆུས་
་དུ་རི་མོ་གཉིས་དང་། གྱེན་དུ་རི་མོ་གཉིས་བྲིས་པ་ལྟ་བུ་བྱས་པས་རེ་མིག་
་འབྱུང་ཞིང་རང་གི་ལུས་ལྷའི་གྲངས་དང་མཉམ་པ་གསལ་བཏབ་སྟེ། ཐམས་
་ལག་ཏུ་དྲི་བཟང་གི་ལྷའི་ཆུས་བཀང་བའི་རིན་པོ་ཆེའི་བུམ་པ་ཐོགས་
ྋསྐུ་ཁྲུས་གསོལ་བར་བསམ་ལ། ཇི་ལྟར་བལྟམས་པ་ཙམ་གྱིས་ནི། །ལྷ་
མས་ཀྱིས་ནི་ཁྲུས་གསོལ་ལྟར། ། ལྷ་ཡི་ཆུ་ནི་དག་པ་ཡིས། །དེ་་་་་
སྐྲུན་བཅོམ་ལྡན་སྐུ་ཁྲུས་གསོལ། །ཨོཾ་ས་རྦ་ཏ་ཐཱ་ག་ཏ་ཨ་བྷི་ཥི་ཀ་ཏ་
མ་ཡ་ཤྲཱི་ཡེ་ཧཱུཾ།ཞེས་ཁྲུས་འབུལ།དོན་ནི་སྔོན་བཅོམ་ལྡན་འདས་ཤཱཀྱ་ཐུབ་པ་
ཟླ་་པའི་ཚལ་དུ་སྐུ་བལྟམས་མ་ཐག་ཏུ་ལྷ་རྣམས་ཀྱིས་སྐུ་ཁྲུས་གསོལ་བ་དེ་་
349

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བཞིན་དུ། བདག་གིས་ཀྱང་ལྷ་ཡི་ཆུ་དྲི་མ་མེད་པ་རྣམ་པར་དག་པས་བཀང་པའི་
རིན་པོ་ཆེའི་བུམ་པ་རྣམས་ལས་བཅོམ་ལྡན་འདས་སོགས་ལ་སྐུ་ཁྲུས་གསོལ་བར་
བགྱི་ཞེས་པའོ། །བུ་སྟོན་རིན་པོ་ཆེས། ཇི་ལྟར་བལྟམས་པ་ཙམ་གྱིས་ནི། །
དེ་བཞིན་གཤེགས་ཀུན་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །
དེ་བཞིན་བདག་གིས་ཁྲུས་བགྱིའོ། །ཨོཾ་ས་རྦ་ཏ་ཐཱ་ག་ཏ་ཨ་བྷི་ཥེ་ཀ་
ཏས་མ་ཡ་ཤྲཱི་ཡེ་ཧཱུཾ། ཞེས་བརྗོད་པས་སྤྱི་བོ་ནས་གཏོར་ཞིང་། གདོང་དང་རྐང་
ལག་བཀྲུ། ཞེས་གསུངས་པ་ལྟར། ཁྲུས་ཁང་བསྐྱེད་མི་བསྐྱེད་སོགས་རྒྱས་བསྡུས་
སྐབས་དང་བསྟུན། དེ་དག་སྐུ་ལ་མཚུངས་པ་མེད་པའི་གོས། །གཙང་ལ་
དྲི་རབ་བསྒོས་པས་སྐུ་དབྱེའོ། །ཨོཾ་ཧཱུྃ་ཏཱཾ་དྷཱི་ཨཱ ྾ སྭཱ་ཧཱ།ཞེས་ལྷ་རྣམས་ཀྱི་
སྐུ་ལ་ཁྲུས་བྱས་པ་དེ་ཉིད་ལ་ཀུན་ནས་མཚུངས་པ་མེད་པའི་གོས་འཇམ་ཞིང་
གཙང་ལ་དྲི་ཞིམ་པས་རབ་ཏུ་བསྒོས་པས་སྐུ་དབྱེའོ། །དེ་ཡང་ལྷ་རྣམས་ཀྱི་་
དབྲལ་པར་སངས་རྒྱས་རྣམ་པར་སྣང་མཛད་ཀྱི་ས་བོན་ཨོཾ།ཐུགས་ཀར་མི་བསྐྱོད་
པའི་ས་བོན་ཧཱུཾ། ལྟེ་བར་རིན་ཆེན་འབྱུང་ལྡན་གྱི་ས་བོན་ཏཱཾ། དཔུང་བ་གཡས་ལ་
འོད་དཔག་མེད་ཀྱི་ས་བོན་ཧྲཱིཿ ། དཔུང་བ་གཡོན་ལ་དོན་ཡོད་གྲུབ་པའི་ས་བོན་
ཨཱཿ།ཞེས་བརྗོད་དེ།ལྷ་ཡི་གནས་ལྔ་ལ་རེག་པ་ལྟར་བྱས་པས།ཁྲུས་ཀྱི་རླན་ཐམས་
ཅད་ལྷའི་གནས་ལྔར་ཐིམ་ཞིང་ཕྱི་བར་བསམ། དེ་ནས་བླ་མ་དང་རིགས་གསུམ་
མགོན་པོ་སོགས་གང་ལ་ཁྲུས་གསོལ་བྱ་འདོད་ན་ཚིགས་བཅད་རེ་སྒོ་ནས་སྐབས་
འདིར་ཁྲུས་གསོལ་བྱ།རྒྱལ་བའི་སྐུ་གསུང་ཐུགས་ལ་ཉོན་མོངས་མི་མངའ་
ཡང་། །སེམས་ཅན་ལུས་ངག་ཡིད་གསུམ་སྒྲིབ་པ་སྦྱངས་སླད་དུ། །
རྒྱལ་བའི་སྐུ་གསུང་ཐུགས་ལ་ཁྲུས་ཆབ་འདི་གསོལ་བས། །སེམས་
ཅན་ལུས་ངག་ཡིད་གསུམ་སྒྲིབ་པ་དག་གྱུར་ཅིག། ཨོཾ་ས་རྦ་ཏ་ཐཱ་ག་ཏ་
྾ ཤྲཱི་ཡེ་ཧཱུཾ། དེ་དག་སྐུ་ལ་྾ ། དེ་བཞིན་དང་དེ་ཡི་སྲས་རྣམས་ལ། །
རིན་ཆེན་བུམ་པ་མང་བོ་སྤོས་ཀྱི་ཆུས། །ཡིད་འོང་ལེགས་པར་བཀང་
བ་གླུ་དང་ནི། །རོལ་མོར་བཅས་པ་དུ་མས་སྐུ་ཁྲུས་གསོལ། །ཨོཾ་ས་རྦ་
350

ཁྲུས་གསོལ་མདོར་བསྡུས།
ཏ་ཐཱ ྾།དེ་དག་སྐུ་ལ྾།དེ་ཡང་བྱང་ཆུབ་སེམས་དཔའི་ལམ་ཐམས་ཅད་ཕ་
རོལ་ཏུ་ཕྱིན་པ་དྲུག་གིས་བསྡུས་པས་རང་གི་རྒྱུད་ལ་ཕར་ཕྱིན་དྲུག་གི་རྟོགས་པ་
སྐྱེ་བའི་ཆེད་དུ་ཕྱིན་དྲུག་གི་ཚིགས་བཅད་བརྗོད་དེ་ཁྲུས་གསོལ་བྱས་ན་ལེགས་
པར་གསུངས་པས། འདི་ནི་སྦྱིན་པའི་རང་བཞིན་ཆུ། །ཞེས་སོགས་སྔར་
ལྟར་ཁྲུས་གསོལ་བྱ་ཞིང་།ཆུ་བོ་དྲུག་གིས་ཁྲུས་བྱས་ཤིང་། །དྲི་མ་རྣམ་དྲུག་
སྐྱོང་མཛད་པ། །རྒྱ་ཆེན་ཡོན་ཏན་དྲུག་ལྡན་པ། །ཁྲུས་ལེགས་མཛད་
ལ་སྐུ་ཁྲུས་གསོལ། །ཨོཾ་ས་རྦ྾ ། དེ་དག་སྐུ་ལ་སོགས་བརྗོད། འདི་ནི་
ཁྲུས་མཆོག་དཔལ་དང་ལྡན། །ཐུགས་རྗེའི་ཆུ་ནི་བླ་ན་མེད། །བྱིན་
རླབས་ཡེ་ཤེས་ཆུ་ཡིན་ཏེ། །ཅི་འདོད་དངོས་གྲུབ་སྩལ་དུ་གསོལ། །ཨོཾ་
ས་རྦ ྾ ། དེ་དག་སྐུ་ལ་སོགས་བརྗོད་པས་ཕྱི། དེ་ཡང་ལྷ་ལ་ཁྲུས་གསོལ་
འབུལ་བའི་སྐབས་ཡིན་ན་ཕྱིན་དྲུག་གི་ཚིགས་བཅད་རྣམས་ཀྱི་མཇུག་ཏུ། ཁྲུས་
ལེགས་མཛད་ལ་སྐུ་ཁྲུས་གསོལ། །ཞེས་བརྗོད་དགོས་ལ།གཤིན་པོའི་སྦྱངས་
ཆོག་སོགས་ཀྱི་སྐབས་སུ་ཡིན་ན།སྔར་དཀྱིལ་འཁོར་བའི་ལྷ་ཚོགས་ལ་ཁྲུས་གསོལ་
ཕུལ་བའི་ཆུ་དེ་སླར་ཡང་བུམ་པར་བླུག་སྟེ།ཚེ་འདས་ཀྱི་རོའམ་མིང་ཞིང་ལྟ་བུ་ལ་
དམིགས་ནས་ཁྲུས་བྱ་དགོས་པས། ཁྲུས་ལེགས་མཛད་ཀྱིས་ཁྲུས་བགྱིའོ།
ཞེས་བརྗོད་དགོས་པར་གསུང་ངོ་། །ཤེས་རབ་ཀྱི་སྐབས་སུ་དཔེ་ལ་ལར་ཁྲུས་
ལེགས་མཛད་ལ་ཁྲུས་བྱའོ། །ཞེས་འབྱུང་ཡང་། དེ་ལྟར་ན་ཕར་ཕྱིན་དང་བོ་
རྫས་ཁྲུས་ལེགས་མཛད་པའི་གཤིན་པོ་སོགས་ལ་ཁྲུས་བྱའོ། །ཞེས་པ་ཡིན་ནོ། །
ལྷ་རྣམས་ཀྱི་ཁྲུས་དང་བཅས་པའི་སྐུ་ལེགས་པར་ཕྱི་བའི་རྗེས་སུ། སྟོང་གསུམ་
ཀུན་ཏུ་དྲི་ངད་ལྡང་བ་ཡི། །དྲི་མཆོག་རྣམས་ཀྱིས་ཐུབ་དབང་རྣམས་
ཀྱི་སྐུ། ། གསེར་སྦྱངས་བཙོ་མ་བྱི་དོར་བྱས་པ་ལྟར། ། འོད་ཆགས་
འབར་བ་དེ་དག་བྱུགས་པར་བགྱི། །ཞེས་དྲི་བཟང་གསེར་མདོག་ལྟ་བུས་་
ལྷའི་སྐུ་ལ་བྱུགས། བྱུགས་ཟིན་པའི་རྗེས་སུ་ལྷ་རྣམས་ལ་གོས་བཟང་གསར་བ་རེ་
ཚུལ་བར་བསམ་ལ།སྲབ་འཇམ་ཡངས་པ་ལྷ་ཡི་གོས། །མི་ཕྱེད་རྡོ་རྗེ་སྐུ་
― 351

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཉིད་ལ། །མི་ཕྱེད་དད་པས་བདག་འབུལ་ན། །བདག་ཀྱང་རྡོ་རྗེའི་སྐུ་
ཐོབ་ཤོག། ཅེས་གོས་ཕུལ། ལྷ་སོ་སོར་འོས་ཤིང་མཐུན་པའི་རྒྱན་ཆ་ཕུལ་བར་
བསམ་ལ། རྒྱལ་བ་མཚན་དཔེའི་རང་བཞིན་རྒྱན་ལྡན་ཕྱིར། །རྒྱན་
གཞན་དག་གིས་བརྒྱན་པར་མི་འཚལ་ཡང་། །རིན་ཆེན་རྒྱན་མཆོག་
ཕུལ་བས་འགྲོ་བ་ཀུན། །མཚན་དཔེས་བརྒྱན་པའི་སྐུ་ལུས་ཐོབ་པར་
ཤོག།ཅེས་རིན་པོ་ཆེའི་ཕྲེང་བ་སོགས་ཕུལ།ཁྲུས་གསོལ་བའི་ཆུ་བུམ་པར་བླུག་སྟེ་
བུམ་པ་བུམ་གདན་དང་བཅས་པ་ལག་པ་གཉིས་ཀྱིས་གུས་པར་བཟུང་ནས།རིན་
ཆེན་མཛེས་པའི་བཀྲ་ཤིས་བུམ་པ་འདི། ། སྣ་ཚོགས་བཅུད་ཀྱི
བཀང་སྟེ་ཕུལ་བ་ཡིས། །ལས་དང་ཉོན་མོངས་དྲི་མ་ཀུན་དག་ནས། །
བྱང་ཆུབ་སེམས་གྱིས་རླན་གྱིས་བརླན་པར་ཤོག།ཅེས་བུམ་པ་ཕུལ།དེ་ནས་
དབུ་རྒྱན་ཕྱག་གཉིས་ཀྱིས་བཟུང་སྟེ།ཕུན་ཚོགས་གསེར་འོད་ཕྱོགས་བཅུར་
རབ་ཏུ་འཕྲོ། །བཀྲ་ཤིས་དཔལ་གྱིས་ཀུན་ནས་ལྷམ་མེ་བ། །རིན་ཆེན་
ས་ལས་སྦྲམ་གྱི་དབུ་རྒྱན་འདི། །ཤཱཀྱའི་རྒྱལ་བའི་དབུ་ལ་ཕུལ་བ་
ཡིས། །བསྟན་པ་རིན་ཆེན་ཕྱོགས་བཅུར་རྒྱས་པ་དང༌། །འཇིག་རྟེན་
བདེ་ལེགས་ཆེན་པོས་ཁྱབ་པ་དང༌། །ལྷར་བཅས་འགྲོ་བའི་གཙུག་གི་
རྒྱན་གྱུར་པའི། །སྟོབས་བཅུ་མངའ་བའི་གོ་འཕང་ཐོབ་པར་ཤོག།ཅེས་
དབུ་རྒྱན་ཕུལ། རབ་འབྱམས་རྒྱ་མཚོ་དཔག་མེད་ན། །མཆོད་ཡོན་་
ཞབས་བསིལ་མེ་ཏོག་དང་། །བདུག་སྤོས་སྣང་གསལ་དྲི་ཆབ་དང་། །
ཞལ་ཟས་རོལ་མོ་འདོད་ཡོན་ལྔ། །བདག་གིས་གུས་པར་བཤམས་པ་
འདི། །བླ་མ་རྒྱལ་བ་སྲས་བཅས་ལ། །གུས་པས་འབུལ་ལོ་ལེགས་
བཞེས་ནས། །མཆོག་དང་ཐུན་མོང་དངོས་གྲུབ་སྩོལ། །ཅེས་མཆོད་པ་
ཕུལ།ཞིང་འདིར་རིན་ཆེན་སྣ་བདུན་གྱིས། །མཁས་པ་དག་གིས་ཡོངས་
བཀང་ལ། །དངོས་གྲུབ་འདོད་པ་སྦྱིན་པའི་ཕྱིར། །ཉིན་རེར་ཤེས་
352

ཁྲུས་གསོལ་མདོར་བསྡུས།
རབ་ཅན་གྱིས་ཕུལ། །ཞེས་རྒྱལ་སྲིད་སྣ་བདུན་ཕུལ། དེ་ལས་གཞན་ཡང་
མཆོད་པའི་ཚོགས། །རོལ་མོ་དབྱངས་སྙན་ཡིད་འོང་ལྡན། །སེམས་
ཅན་སྡུག་བསྔལ་སིམ་བྱེད་པའི། །སྤྲིན་རྣམས་སོ་སོར་གནས་གྱུར་
ཅིག། དམ་ཆོས་དཀོན་མཆོག་ཐམས་ཅད་དང་། །མཆོད་རྟེན་རྣམས་
དང་སྐུ་གཟུགས་ལ། ། རིན་ཆེན་མེ་ཏོག་ལ་སོགས་ཆར། །རྒྱུན་མི་
འཆད་པར་འབབ་པར་ཤོག།ཇི་ལྟར་འཇམ་དབྱངས་ལ་སོགས་པས། །
ལ་བ་རྣམས་ལ་མཆོད་མཛད་པ། །དེ་ལྟར་བདག་གིས་དེ་བཞིན་
གཤེགས། །མགོན་པོ་སྲས་དང་བཅས་རྣམས་མཆོད། །ཡོན་ཏན་རྒྱ་
མཚོ་རྣམས་ལ་བདག། བསྟོད་དབྱངས་ཡན་ལག་རྒྱ་མཚོས་བསྟོད། །
སྟོད་དབྱངས་སྙན་སྤྲིན་དེ་དག་ལ། །ངེས་པར་ཀུན་ཏུ་འབྱུང་གྱུར་
ཅེས་བླ་ན་ཡོད་མེད་ཀྱི་མཆོད་པ་ཕུལ།དེ་ནས་མནྜལ་རྒྱས་བསྡུས་ཅི་རིགས་
ཨཏེ། ཕན་བདེ་འབྱུང་བའི་གནས་གཅིག་པུ། །བསྟན་པ་ཡུན་རིང་
ས་པ་དང་། །བསྟན་འཛིན་སྐྱེས་བུ་དམ་པ་རྣམས། །སྐུ་ཚེ་རྒྱལ་
Śན་བརྟན་གྱུར་ཅིག། བསོད་ནམས་འདི་ཡིས་ཐམས་ཅད་གཟིགས་
མ། །གོ་འཕང་ཐོབ་ནས་སྐྱོན་གྱི་དགྲ་བཏུལ་ཏེ། །རྒ་དང་ན་
འཆི་བའི་རླབས་འཁྲུགས་པའི། །སྲིད་པའི་མཚོ་ལས་འགྲོ་བ་
་པར་ཤོག། ཅེས་བསྔོ་པ་བྱའོ། །ཁྲུས་གསོལ་མདོར་བསྡུས་དམིགས་རིམ་
རྩྭ་ཟད་དང་བཅས་པ་འདི་ནི། ཆོས་སྡེ་ཆེན་པོ་རྭ་རྒྱ་བཀྲ་ཤིས་འབྱུང་གནས་ཀྱི་
རྒྱལ་པོ་བཟོད་པའི་མཚན་ཅན་གྱི་གསུངས་ཀྱི་སྐུལ་བ་ལ་བརྟེན་ནས༧/ཤཱཀྱའི་
སློང་ཡེ་ཤེས་རྒྱ་མཚོས་བྲིས་པའོ། །
353

མཎྜལ་བཤད་པ།
༄༅། །མཎྜལ་བཤད་པ།
ཨོ་ལགས་སོ། །དེ་ཡང་ཇི་སྐད་དུ། རྣམ་ཐར་པདྨ་དཀར་
པོའི་ཕྲེང་བ་ལས། མི་ཞུམ་སྙིང་སྟོབས་ཆ་ཤས་ཡོངས་སུ་རྫོགས། །
ཐུགས་རྗེ་འོད་དཀར་རིང་ནས་རིང་དུ་འཚོ། །རྒྱལ་སྲས་ཟླ་བ་དག་
པའི་དཀྱིལ་འཁོར་ནི། །སྲིད་པའི་མཁའ་ལ་ཤར་བའི་བཀའ་དྲིན་
དྲན། །ཞེས་གསུངས་པ་ལྟར། འགྲོ་བ་ཀུན་ལ་ཕན་བདེ་སྒྲུབ་པའི་
ཐུགས་བསྐྱེད་སྨོན་ལམ་ཆེན་པོའི་ཆ་ཤས་ཡོངས་སུ་རྫོགས་ཤིང་།
ཐུགས་རྗེ་དང་འཕྲིན་ལས་ཀྱི་སྣང་བ་དཀར་པོ་གདུལ་བྱ་རང་གི་སྐལ་
བ་དང་འཚམས་པར་རིང་ནས་རིང་དུ་འཕྲོ་བའི་མཆོག་སྤྲུལ་སྨྲ་བའི་
ཟླ་བ་བདག་ཅག་གི་མགོན་དུ་ཇི་ལྟར་ཤར་བ། གངས་ཅན་འགྲོ་
བའི་མགོན་པོ་སྤྱན་ཪས་གཟིགས་དབང་རྒྱལ་བ་བསྟན་འཛིན་རྒྱ་་་
མཚོའི་ཐུགས་སྒྲིབ་བྲལ་མེ་ལོང་ཡེ་ཤེས་ཀྱི་ངོས་ལ་ཇི་ལྟར་ཤར་བ་ལྟར་
རིགས་ཕུན་སུམ་ཚོགས་པར་སྐྱེ་བ་བཞེས་པའི་ཚུལ་ནི། རྒྱལ་བ་
སེངྒེའི་ང་རོའི་སྐུ་བསྙེན་འབུམ་ཕྲག་གིས་གཏམས་པའི་གསེར་གྱི་་་
མཆོད་སྡོང་ཆེན་མོའི་མདུན་ངོས། རྗེ་བཙུན་སྒྲོལ་མ་གཉིས་པ་རྗེ་
བདག་ཉིད་ཆེན་པོའི་མ་ཡུམ་ཤིང་བཟའ་ཨ་ཆོས་འཁྲུངས་པའི་གནས་
སུ་རིགས་རུས་ཕུན་སུམ་ཚོགས་པར་སྐུ་བལྟམས། རྒྱུ་སྐར་བཟང་
བོའི་ཉིན་འདིར་དཔལ་ལྡན་བཀྲ་ཤིས་ཆོས་སྡིངས་ཀྱི་དགེ་འདུན་་་
འདུས་པ་རྒྱ་མཚོས་ཕེབས་བསུ་སྟ་གོན་དང་བཅས་པའི་སྒོ་ནས་གཙུག་
ལག་ཁང་ཆེན་པོ་འདིར་གདན་དྲངས། མཁས་དགུའི་གཙུག་གིས་
354

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བཀུར་བའི་ཁྲི་འཕང་མཐོན་པོར། ཉི་ཟླ་སྐར་གསུམ་དུས་གཅིག་ཏུ་
ཤར་བ་ལྟ་བུའི་མཆོག་སྤྲུལ་རིན་པོ་ཆེའི་རྣམ་པ་གསུམ་ལྷན་གཅིག་
འཛོམས་པ་མཐོང་བས། བདག་ཅག་གི་སེམས་ཀྱི་ཁང་བུ་ལ་དགའ་
དད་སྤྲོ་གསུམ་གྱི་འོད་ཀྱི་སྣང་བས་ཁྱབ་པར་གྱུར། དེས་ན་བདག་
ཅག་དགེ་འདུན་འདུས་པ་རྒྱ་མཚོ་སྦྱིན་བདག་དང་བཅས་པའི་ལུས་
ལོངས་སྤྱོད་དང་སྒོ་གསུམ་དགེ་བའི་དངོས་པོ་ཇི་སྙེད་ཅིག་མཆིས་པ་
ཐམས་ཅད་གླིང་བཞི་གླིང་ཕྲན་ལྷུན་པོ་ཉི་ཟླ་ཟུང་དང་བཅས་པའི་
ཞིང་ཁམས་རྒྱ་མཚོའི་རྣམ་པ་དང་། གཞན་ཡང་སྐུ་གསུང་ཐུགས་
རྟེན། བཞུགས་གདན་རྒྱབ་ཡོལ། ཇ་མར་ཟས་གསུམ། གོས་
འཕྲུག་རིན་ཆེན་དར་གྱི་རྣམ་གྲངས་རི་བོའི་གཏོས་དང་མཉམ་པ་ཕུལ་
ཏེ་ཞུ་བར་བྱ་བ་ནི། ཇི་སྐད་དུ། བླ་མ་ལྷར་བཅས་རྣམས་ཀྱི་བྱིན་
རླབས་དང་། །བསྟན་སྲུང་མཐུ་སྟོབས་བདག་ཅག་ད་མོས་་་་་་་་
མཐུས། །འགྲོ་བའི་ལམ་སྟོན་དགེ་བའི་བཤེས་གཉེན་ཆེ། །ཚེ་དཔག་
མེད་བཞིན་བསྐལ་བརྒྱར་ཞབས་བརྟན་ཤོག ། ཅེས་གསུངས་པ་
ལྟར། མཆོག་སྤྲུལ་རྣམ་པ་གསུམ་གྱི་སྐུ་ཚེ་བསྐལ་བ་བརྒྱ་ཕྲག་གི་
བར་དུ་བརྟན་པར་བཞུགས་ནས། མཁས་པའི་བྱ་བ་འཆད་རྩོད་
རྩོམ་གསུམ། དམ་པའི་བྱ་བ་མཁས་བཙུན་བཟང་གསུམ་སོགས་
བསྟན་འགྲོ་ཡོངས་ལ་སྨན་པའི་མཛད་པ་རྣམ་ཐར་བཟང་བོ་བདག་
ཅག་རྣམས་ཀྱི་མིག་གི་བདུད་རྩིར་འགྱུར་བ་དང་། ལུང་རིགས་སྒྲ་
·སྙན་སྒྲོགས་པའི་ཆོས་སྡེ་ཆེན་པོ་དཔལ་ལྡན་བཀྲ་ཤིས་ཆོས་སྡིངས་
འདིར་ཡང་། རྒྱན་དྲུག་མཆོག་གཉིས་ལྟ་བུའི་དགེ་བའི་བཤེས་་་་
གཉེན་མང་པོ་བར་མ་ཆད་པར་བྱོན་ཏེ། རྒྱལ་བའི་བསྟན་པ་རིན་
པོ་ཆེ་འཛིན་སྐྱོང་སྤེལ་བར་འགྱུར་བ་དང༌། སྡེ་འདིར་མཆོད་བཀུར་
355

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བསྙེན་གསུམ་བྱེད་པའི་བསྟན་པའི་སྦྱིན་བདག་རོང་འབྲོག་བར་་་་་
གསུམ་ན་གནས་པ་རྣམས་ཀྱི་མི་ཟད་དར་ཞིང་རྒྱས་པའི་དཔལ་འབྱོར།
ཅི་བྱས་ལམ་དུ་འགྲོ་བའི་རླུང་རྟ། གང་བསམ་ཡིད་བཞིན་འགྲུབ་
པའི་བསོད་ནམས། མཆོག་གསུམ་བླ་མར་འཛིན་པའི་དད་གཏོང་།
ཡ་རབས་ཟོ་བཟང་ཅན་གྱི་རིགས་རྒྱུད་སོགས་ནས་གོང་ནས་གོང་དུ་
འཕེལ་བར་འགྱུར་བ་དང་། ཡུལ་གྲུ་འདིའི་མཚོན་པའི་ཡངས་པའི་
འཇིག་རྟེན་ཀུན་ཏུ་ནད་ཡམས་འཁྲུགས་པ་མུ་གེ་མེད་པར། ཆར་ཆུ་
དུས་སུ་འབེབས་ཤིང་ལོ་ཕྱུགས་རྟག་ཏུ་ལེགས་པ་སོགས་བདེ་ཞིང་སྐྱིད་
པའི་བསྐལ་བ་བཟང་བོ་རྒྱུན་མི་ཆད་དུ་འབྱུང་བའི་སྐྱབས་འཇུག་དང་
ད་ལམ་ཞབས་འབྲིང་སྐྱེལ་མའི་ཚུལ་དུ་བྱོན་པའི་བྱང་ཕྱོགས་བསྟན་
པའི་མངའ་བདག་སྐུ་ཕྱོགས་ཨ་གྱ་རིན་པོ་ཆེའི་ཞལ་སྔ་ནས་དང་།
ལུང་རྟོགས་ཡོན་ཏན་གྱི་བདག་ཉིད་ལྷ་ལྡན་སྨོན་ལམ་ཆེན་མོའི་གྲྭ་
སྐོར་བ་སྐུ་ཕྱོགས་ཆེ་ཤོས་རིན་པོ་ཆེ་ཞལ་སྔ་ནས་ལ་སོགས་པའི་སྐྱེས་
ཆེན་དམ་པ་རྣམས་ཀྱིས་ཀྱང་གསེར་གྱི་མཆོད་སྡོང་ཆེན་མོའི་མཐའ་
འཁོར་དུ། བང་རིམ་གྱི་ཚུལ་དུ་བརྟེན་པའི་ཆོས་སྡེ་ཆེན་པོ་འདི་
ཉིད་ཆོས་སྲིད་ཟུང་འབྲེལ་གྱི་སྒོ་ནས་ཡུན་རིང་རྗེས་སུ་འཛིན་རྒྱུའི་
བཀའ་དྲིན་མཁྱེན་མཁྱེན་ལགས། །
356

བཤད་སྒྲུབ་བསྟན་པ་རྒྱས་པའི་སྨོན་ལམ།
བཤད་སྒྲུབ་བསྟན་པ་རྒྱས་པའི་སྨོན་ལམ
བཞུགས་སོ། །
ཨོཾ་སྭ་སྟི། ལྷ་མིའི་སྟོན་པ་ཤཱཀྱའི་རྒྱལ་བོ་ཡིས། །སྔོན་ཚེ་བྱང་
ཆུབ་མཆོག་ཏུ་ཐུགས་བསྐྱེད་དེ། །མི་མཇེད་ཞིང་འདི་ཡོངས་སུ་་་་
བཟུང་བའི་མཐུས། །བཤད་སྒྲུབ་བསྟན་པ་ཡུན་རིང་གནས་གྱུར་ཅིག
། དེ་ནས་བརྩམས་ཏེ་རླབས་ཆེན་སྤྱོད་པ་ཡིས། །བསྐལ་བ་ཆེན་པོ་
གྲངས་མེད་གསུམ་གྱི་ཚོགས། །མཁའ་ཁྱབ་སྐྱེ་དགུའི་དོན་དུ་བསགས་
པའི་མཐུས། །བཤད་སྒྲུབ་བསྟན་པ་ཡུན་རིང་གནས་གྱུར་ཅིག །
བྱང་ཆུབ་ཆེན་པོའི་གོ་འཕང་མཆོག་བརྙེས་ནས། །ཆོས་ཀྱི་འཁོར་ལོ་
བསྐོར་ཞིང་དམ་པའི་ཆོས། །ཡུན་རིང་གནས་པའི་ཐུགས་སྨོན་མཛད་
པའི་མཐུས། བཤད་སྒྲུབ་བསྟན་པ་ཡུན་རིང་གནས་གྱུར་ཅིག །
ལྔ་བརྒྱ་ཐ་མར་བྱང་ནས་བྱང་གི་ཆར། །ཐུབ་བསྟན་དར་བ་སླུ་མེད་
བདེན་ཚིག་ནི། །ལུང་བསྟན་མེ་ཏོག་ཕྱོགས་འདིར་འཐོར་བའི་་་་་་་་
མཐུས། །བཤད་སྒྲུབ་བསྟན་པ་ཡུན་རིང་གནས་གྱུར་ཅིག །བསྟན་
པ་རིན་ཆེན་གང་གི་ཕྱག་ཏུ་གཏད། །མི་ཕམ་འཇམ་དབྱངས་བསྟན་
ཕའི་གཏད་རབས་བདུན། །གནས་བརྟན་ཆེན་པོ་རྣམས་ཀྱི་བྱིན་་
རླབས་ཀྱིས། །བཤད་སྒྲུབ་བསྟན་པ་ཡུན་རིང་གནས་གྱུར་ཅིག །ཀླུ་
སྒྲུབ་ཡབ་སྲས་སློབ་དཔོན་སྐུ་མཆེད་སོགས། །འཛམ་གླིང་མཛེས་པའི་
རྒྱན་གྱུར་མཁས་རྣམས་ཀྱིས། །འཆད་རྩོད་རྩོམ་པའི་རྒྱལ་བསྟན་སྤེལ་
ཐའི་
མཐུས །བཤད་སྒྲུབ་བསྟན་པ་ཡུན་རིང་གནས་གྱུར་ཅིག །
357

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བཀའ་དྲིན་མཚུངས་མེད་མཁན་སློབ་ཆོས་གསུམ་དང་། །ལོ་པན་་
རྣམས་ཀྱི་ངལ་བ་བརྒྱ་ཕྲག་གིས། །ལྗོངས་འདིར་ཐུབ་བསྟན་སྒྲོན་མེ་
སྦར་བའི་མཐུས། བཤད་སྒྲུབ་བསྟན་པ་ཡུན་རིང་གནས་གྱུར་ཅིག
། ལྔ་བརྒྱའི་གཙུག་རྒྱན་དཔལ་ལྡན་མར་མེ་མཛད། །རིགས་གསུམ་ངོ་
བོ་བློ་བཟང་གྲགས་པ་སོགས། །མཚུངས་མེད་བླ་མ་རྣམས་ཀྱི་ཐུགས་
སྨོན་གྱིས། །བཤད་སྒྲུབ་བསྟན་པ་ཡུན་རིང་གནས་གྱུར་ཅིག །
མཐའ་ཀླས་ཞིང་གི་རྒྱལ་བ་སྲས་བཅས་ཀྱི། །ཐོགས་མེད་མཁྱེན་བརྩེ་
འཕྲིན་ལས་ནུས་མཐུ་དང༌། །རྟེན་འབྱུང་བདེན་དང་ཡང་དག་སྨོན་
པ་ཡིས། །བཤད་སྒྲུབ་བསྟན་པ་ཡུན་རིང་གནས་གྱུར་ཅིག །བསྟན་
པའི་དཔལ་གྱུར་བླ་མའི་ཞབས་པད་བརྟན། །བསྟན་འཛིན་སྐྱེས་བུ་
ས་སྟེང་ཡོངས་ལ་ཁྱབ། །བསྟན་པའི་སྦྱིན་བདག་མངའ་ཐང་འབྱོར་
བ་རྒྱས། །བསྟན་པ་ཡུན་རིང་གནས་པའི་བཀྲ་ཤིས་ཤོག ། ཅེས་པ་
འདི་ནི་རབ་རྒྱལ་ལྕགས་ཕོ་བྱི་བའི་ལོར་ཤཱཀྱའི་དགེ་སློང་༧ཡེ་ཤེས་རྒྱ་
མཚོ་ཞེས་བྱ་བས་ཡང་དག་པར་སྨོན་པའི་ཀུན་ནས་བསླངས་ཏེ་སྨྲས་
པ་དགེ་ལེགས་སུ་གྱུར་ཅིག། སརྦ་མངྒལཾ། །
ཡེ་ཤེས་ལྔ་ལྡན་བླ་མ་ལྷག་པའི་ལྷས། །བརྩེ་བས་རྗེས་བཟུང་
བྱིན་གྱིས་བརླབས་པའི་མཐུ། །མདོ་རྒྱུད་གསུང་རབ་རྒྱ་མཚོ་མང་
ཐོས་པ། །དབྱངས་ཅན་གྲུབ་པའི་ཞབས་ལ་གསོལ་བ་འདེབས། །ཡེ་
ཤེས་མཁྱེན་རབ་སྣང་བ་འབུམ་གྱི་གཟིས། །ཐུབ་བསྟན་ནོར་འཛིན་
ཁྱོན་ཀུན་གསལ་བར་བྱེད། །ཕན་བདེའི་པད་མའི་སྐྱེད་ཚལ་རྒྱ་མཚོ་
མཐར། །སྤེལ་མཛད་བཤེས་གཉེན་དམ་པར་གསོལ་བ་འདེབས། །
ཞེས་པ་འདི་གཉིས་མང་རའི་དགོན་ཆེན་དུ་རྒྱུན་འདེབས་ཀྱི་ཁ་སྐོང་སྒྱུསྐ
དུ་གནང་བའོ། །
358

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
༄༅། །རླུང་རྟའི་ཆོ་ག་ཕྱོགས་ལས་རྣམ་རྒྱལ
ཞེས་བྱ་བ་བཞུགས་སོ། །
ཨོཾ། རིགས་ཀུན་བདག་པོ་དངོས་གྲུབ་གཉིས་ཀྱི་མཛོད། །
བདུད་བཞིའི་གཡུལ་ལས་རྣམ་པར་རྒྱལ་བའི་སྡེ། །དཔལ་ལྡན་རྩ་
རྒྱུད་བླ་མ་ཡབ་སྲས་ཀྱིས། །བཀྲ་ཤིས་རྣམ་དཀར་རླུང་རྟ་ཡར་ལ་་
བསྐྱེད། །དངོས་གྲུབ་འདོད་དགུ་འབྱུང་བའི་བསམ་འཕེལ་ནོར། །
ཤིན་ཏུ་མྱུར་བའི་གསང་གསུམ་བྱིན་རླབས་གཏེར། །ཡི་དམ་དཔའ་
བོ་མཁའ་འགྲོའི་ཚོགས་རྣམས་ཀྱིས། །བཀྲ་ཤིས་རྣམ་དཀར་རླུང་རྟ་
ཡར་ལ་བསྐྱེད། །སྲིད་གསུམ་ཟིལ་ཀྱིས་གནོན་པའི་གཟི་བརྗིད་
ཅན། །འཕྲིན་ལས་ཨུད་པལ་དམར་བོའི་ཉག་ཕྲན་གྱིས། །སྟོང
གསུམ་དབང་དུ་བསྡུད་པའི་རྗེ་བཙུན་མས། །བཀྲ་ཤིས་རྣམ་དཀར་
རླུང་རྟ་ཡར་ལ་བསྐྱེད། །སྲིད་པའི་འཇིགས་པ་ཀུན་ལས་སྐྱོབ་མཛད་
མ། །བྱིན་རླབས་དངོས་གྲུབ་འདོད་རྒུཪ་སྩོལ་མཛད་མ། །ཉེར་་་་
གཅིག་རྗེ་བཙུན་སྒྲོལ་མའི་ལྷ་ཚོགས་ཀྱིས། །བཀྲ་ཤིས་རྣམ་དཀར་
རླུང་རྟ་ཡར་ལ་བསྐྱེད། །ཡེ་ཤེས་མགོན་པོ་སྲིད་གསུམ་བདག་མོ་་
དང་། །རྣམ་སྲས་ཆོས་རྒྱལ་ཕྱོགས་སྐྱོང་རྒྱལ་ཆེན་སོགས། །འདས་
དང་མ་འདས་བསྟན་སྲུང་རྒྱ་མཚོ་ཡིས། །བཀྲ་ཤིས་རྣམ་དཀར་རླུང་
རྟ་ཡར་ལ་བསྐྱེད། །བསྟན་མ་བཅུ་གཉིས་ཚེ་རིང་མཆེད་ལྔ་དང་། །
དགྲ་ལྷ་བཅུ་གསུམ་རྣམ་སྲས་རྟ་བདག་བརྒྱད། །ས་ཡི་ལྷ་མོ་རྨ་རྒྱལ་
འཁོར་བཅས་ཀྱིས། །བཀྲ་ཤིས་རྣམ་དཀར་རླུང་རྟ་ཡར་ལ་བསྐྱེད། །
ཕུན་ཚོགས་དགེ་བཅུའི་དཔལ་འབྱོར་ཀུན་ཚང་བའི། །བཀྲ་ཤིས་དགེ་
359 ―

རླུང་རྟའི་ཆོ་ག་ཕྱོགས་ལས་རྣམ་རྒྱལ།
མཚན་ལྡན་པའི་ཡུལ་ལྗོངས་འདིར། །གནས་པའི་ལྷ་ཀླུ་གཞི་བདག་
ཐམས་ཅད་ཀྱིས། །བཀྲ་ཤིས་རྣམ་དཀར་རླུང་རྟ་ཡར་ལ་བསྐྱེད། །དུ་
སྤྲིན་ལྷ་ལམ་ཁྱབ་པའི་རྒྱ་ཆེན་བསང་། །ཏིང་འཛིན་སྔགས་དང་ཕྱག་
རྒྱས་བྱིན་རླབས་ཏེ། །ས་དང་བར་སྣང་ནམ་མཁའ་གང་བྱས་པས། །
བཀྲ་ཤིས་རྣམ་དཀར་རླུང་རྟ་ཡར་ལ་བསྐྱེད། །ཡིད་འོང་རིན་ཆེན་
གཏེར་གྱི་བུམ་བཟང་དུ། །མི་ཟད་དགེ་ལེགས་རྫས་ཀྱིས་ཡོངས་་་་་
གཏམས་ཏེ། །ནོར་འཛིན་པད་མའི་དབུས་སུ་སྦས་པ་ཡིས། །བཀྲ་
ཤིས་རྣམ་དཀར་རླུང་རྟ་ཡར་ལ་བསྐྱེད། །ནག་ཕྱོགས་བར་ཆད་ཀུན་
ལས་རྒྱལ་བྱེད་ཀྱི། །ཕྱོགས་ལས་རྒྱལ་མཚན་རྩེ་མོའི་དར་བོ་ཆེ། །རི་
བོ་ཆེན་པོའི་རྩེ་ལ་སྤྲིངས་པ་ཡིས། །བཀྲ་ཤིས་རྣམ་དཀར་རླུང་རྟ་ཡར་
ལ་བསྐྱེད། །ཁྱུང་ལྟར་ལྡིང་བའི་ལུང་རྟ་ཡར་ལ་བསྐྱེད། །འབྲུག་ལྟར་
ལྡིར་བའི་རླུང་རྟ་ཡར་ལ་བསྐྱེད། །སྟག་ལྟར་འཕྱོ་བའི་རླུང་རྟ་ཡར་ལ་
བསྐྱེད། །སེང་ལྟར་ངར་བའི་རླུང་རྟ་ཡར་ལ་བསྐྱེད། །རླུང་རྟ་ཡར་ལ་
བསྐྱེད་པའི་དགེ་མཚན་གྱིས། །བདག་གི་ཚེ་དང་བསོད་ནམས་སྙན་
གྲགས་དང་། །ཁ་རྗེ་དབང་ཐང་ཆོས་སྲིད་དཔལ་འབྱོར་ཀུན། །ཡར་
ངོས་ཟླ་བ་བཞིན་དུ་འཕེལ་གྱུར་ཅིག །འདོར་ན་ཡངས་པའི་འཇིག་
རྟེན་ཐམས་ཅད་དུ། །ནད་མུག་འཁྲུགས་རྩོད་སད་སེར་ཐན་པས་
དབེན། །ཆར་ཆུ་དུས་འབེབས་ལོ་ཕྱུགས་ལེགས་པ་སོགས། ། བདེ་
སྐྱིད་འོད་དཀར་སྣང་བས་ཁྱབ་གྱུར་ཅིག ། རླུང་རྟའི་བསྐྱེད་ཆོག་
འདི་ནི་རབ་བྱུང་བཅུ་དྲུག་པའི་ས་རྟའི་ལོར་ལྷོ་ཕྱོགས་འབོད་རའི་
སྔོན་པོ་ཐང་གི་མདུན་རིའི་རྩེར་ལྷ་བསང་བཏང་སྟེ་གཏེར་བུམ་སྦས་
སྐབས་སུ་བཙུན་པ་ཡེ་ཤེས་རྒྱ་མཚོ་ཞེས་བྱ་བས་སྨྲས་པ་དགེ་ལེགས་སུ་
གྱུར་ཅིག།
360

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
༄༅། །གཡང་འབོད་དཔག་བསམ་ལྗོན་པ
ཞེས་བྱ་བ་བཞུགས་སོ། །
ཀྱེ། བསམ་འཕེལ་དབང་གི་རྒྱལ་བོ་རྣམ་ཐོས་སྲས། །མི་ཟད་
གཏེར་གྱི་བདག་པོ་ཛམ་བྷ་ལྷ། །ཕུན་ཚོགས་འདོད་རྒུ་འཇོ་བའི་ནོར
སྦྱིན་མ། །ཕོངས་སེལ་རྗེ་བཙུན་མ་རྣམས་དགོངས་སུ་གསོལ། །
བདག་གི་དད་པའི་ཡིད་ཀྱིས་གསོལ་བཏབ་ན། །བརྩེ་ཆེན་ཕྱག་གིས་
ནམ་མཁའ་མཛོདཀྱི་སྒོ། །དེང་འདིར་ཕྱེ་ལ་ཆོས་སྲིད་དཔལ་འབྱོར་
ཀུན། །ཐུགས་རྗེ་སྤྲིན་སྔོན་ཀློང་ནས་ཆར་དུ་ཕོབས། །བཀྲ་ཤིས་དགེ་
མཚན་ལྡན་པའི་རྟགས་བརྒྱད་དང༌། །བཀྲ་ཤིས་རྫས་སུ་བྱིན་རླབས་
རྫས་མཆོག་བརྒྱད། །བཀྲ་ཤིས་དབང་སྒྱུར་རྒྱལ་སྲིད་སྣ་བདུན་གྱི། །
བཀྲ་ཤིས་དོན་ཀུན་གྲུབ་པའི་ཕྱྭ་གཡང་སྩོལ། །ཕྱོགས་བཅུའི་རྒྱལ་
བའི་ཆོས་སྐུའི་མཁའ་དབྱིངས་སུ། །ཐུགས་རྗེའི་ཉི་མ་འབར་བའི་
གདེངས་ཀ་ནས། །རང་རང་སྐལ་བ་ཇི་བཞིན་འཇུགས་པ་ཡི། །
འཕྲིན་ལས་སྣང་བ་དམ་པའི་ཕྱྭ་གཡང་སྩོལ། །མཁས་པས་འཆད་
རྩོད་རྩོམ་པས་གཞན་ཡིད་འཕྲོག ། བཙུན་པའི་ཚུལ་ཁྲིམས་པད་
ལའི་སྦུབས་བཞིན་གཙང་། །བཟང་བས་སྐྱེ་དགུའི་འདོད་པ་ཀུན་་
འཇོ་བའི། །མཁས་མཆོག་བཤེས་གཉེན་དམ་པའི་ཕྱྭ་གཡང་སྩོལ། །
ཚངས་པ་བརྒྱ་བྱིན་ཉེ་དབང་སོ་གཉིས་དང༌། །ནོར་འཛིན་སྐྱོང་བ་
འཁོར་བསྒྱུར་མི་དབང་སོགས། །རྨད་བྱུང་བསོད་ནམས་སྟོབས་ཀྱིས་
མངོན་མཐོ་བའི། །ཕུན་ཚོགས་དཔལ་འབྱོར་གྲགས་པའི་ཕྱྭ་གཡང་
361

གཡང་འབོད་དཔག་བསམ་ལྗོན་པ།
སྩོལ། །མཆོག་གསུམ་བླ་མར་འཛིན་པའི་དད་གཏོང་ལྡན། །དཔལ་
མཛངས་སྟོབས་ཀྱིས་ནག་ཕྱོགས་སྲིད་ཀྱིས་གནོན། །ཁ་རྗེ་དབང་ཐང་
རླུང་རྟ་སྙན་གྲགས་ཅན། །གངས་ཅན་མི་རྒྱུད་བཟང་བོའི་ཕྱྭ་གཡང་
སྩོལ།།། རིན་ཆེན་འདོད་དགུའི་མཛོད་ལ་མངའ་བརྙེས་པའི། །
གདེངས་ཀ་ནོར་བུའི་འོད་འབར་ཀླུ་ཡི་དབང༌། །མ་དྲོས་ནོར་རྒྱས་ཀླུ་
ཆེན་བརྒྱད་ལ་སོགས། ། ཀླུ་ཡི་མི་ཟད་ནོར་གྱི་ཕྱྭ་གཡང་སྩོལ། །
ནོར་འཛིན་བུ་མོའི་སྨན་གྱི་ལན་བུ་དང༌། །ལང་ཚོ་མེ་ཏོག་ཚལ་ལ་ཅོ་
འདྲི་བའི། །དཔག་ཡས་རྟ་ནོར་གཡང་དཀར་ཁྱུ་འཁྲིགས་སོགས། །
ཡིད་འོང་རྐང་བཞི་ཕྱུགས་ཀྱི་ཕྱྭ་གཡང་སྩོལ། །ཡོངས་དག་འཚོ་བ་
འབྲས་ཆེན་གྲོ་ནས་དང་། །ཇ་མར་འོ་ཞོ་བདུད་རྩི་ཟས་ལ་སོགས། །
འཇིག་རྟེན་ཀུན་ལ་དགའ་བའི་དཔལ་སྟེར་བའི། །བཅུད་ལྡན་བཟའ་
བཅའ་བཏུང་བའི་ཕྱྭ་གཡང་སྩོལ། །མདོར་ན་དཀོན་མཆོག་མཆོད་
པའི་བསོད་ནམས་དང་། །གཞན་ཕན་གཏོང་སེམས་དོན་ཡོད་ཞགས་
པའི་མཐུས། །རང་གཞན་དོན་ཀུན་ལྷུན་གྱིས་འགྲུབ་བྱེད་པའི། །
ཆོས་སྲིད་འབྱོར་བའི་དགའ་སྟོན་གཡང་དུ་ཁུགས། །བརྩེ་ལྡན་ནོར་
ལྷའི་ཚོགས་ཀྱི་ཐུགས་བསྐྱེད་དང་། །སྣང་སྟོང་རྟེན་འབྲེལ་ཚོགས་་
པའི་བདེན་པ་དང་། །བདག་གིས་རྩེ་གཅིག་གསོལ་བ་བཏབ་པའི་
་མཐུས། །སྨོན་པའི་དོན་ཀུན་འགྲུབ་པའི་བཀྲ་ཤིས་ཤོག ། གཡང་
འབོད་འདི་ནི་འབོད་རའི་སྔོན་པོ་ཐང་གི་མི་ཚང་འགའ་ཞིག་གི་དོན་
དུ་བཙུན་པ་ཡེ་ཤེས་རྒྱ་མཚོ་ཞེས་བྱ་བས་བྲིས་པ་དགེ་ལེགས་སུ་གྱུར་
ཅིག།
--- 362

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
༄༅། །ཆབ་ཆའི་དགོན་པ་བཀྲ་ཤིས་ཐེག་ཆེན་གླིང་གི་བཅའ་
ཡིག་བླང་དོར་རབ་གསལ་ཞེས་བྱ་བ་བཞུགས་སོ། །
ཨོཾ་སྭ་སྟི། སྟོབས་བཅུ་མངའ་བ་རྣམ་འདྲེན་ཟས་གཙང་
སྲས། །འཕགས་པ་ཤཱ་རིའི་བུ་དང་མོ་འགལ་བུ། །རྒྱལ་བའི་རྒྱལ་ཚབ་
འོད་སྲུངས་ཆེན་པོ་སོགས། །བསྟན་པའི་མངའ་བདག་རྣམས་ལ་གུས་
ཕྱག་འཚལ། །བཤད་སྒྲུབ་བསྟན་པའི་ནང་མཛོད་གངྒཱའི་ཀླུང་། །
བྱང་ཕྱོགས་ཁ་བ་ཅན་གྱི་འཇིག་རྟེན་འདིར། །ཐོག་མར་འདྲེན་་་་
མཛད་མཁན་ཆེན་ཞི་བ་འཚོ། །ཐུབ་དབང་གཉིས་པ་དེ་ལ་སྙིང་ནས་
འདུད། །ལྗོངས་འདིར་བཤད་སྒྲུབ་བསྟན་པའི་གདུག་དཀར་པོ། །
ཐུགས་བསྐྱེད་སྨོན་ལམ་དཔུང་བས་སྤྲིང་མཛད་པ། །མཁན་ཆེན་དེ་
ཡི་ཞབས་ལ་ཕྱག་འཚལ་ནས། །སྤང་བླང་བཅའ་ཁྲིམས་བརྗོད་ལ་
གུས་པས་ཉོན། །
དེ་ཡང་ཇི་སྐད་དུ། འགྲོ་བའི་སྡུག་བསྔལ་སྨན་གཅིག་པུ། །
བདེ་བ་ཐམས་ཅད་འབྱུང་བའི་གནས། །བསྟན་པ་རྙེད་དང་བཀུར་
བསྟི་དང་། །བཅས་ཏེ་ཡུན་རིང་གནས་གྱུར་ཅིག ། ཅེས་གསུངས་
པ་ལྟར། སྐྱེ་དགུ་རྣམས་ཀྱི་སྡུག་བསྔལ་མཐའ་དག་སེལ་བའི་སྨན་
དང་། བདེ་ལེགས་ཐམས་ཅད་འབྱུང་བའི་གནས་གཅིག་པུ་ནི་རྒྱལ་
བའི་བསྟན་པ་རིན་པོ་ཆེ་ཉིད་ཡིན་ལ། དེ་ཉིད་རིང་དུ་གནས་ཤིང་
འཕེལ་བའང་དགེ་འདུན་ཀྱི་ཆོས་སྤྱོད་བཅུའི་བྱ་བ་དང་། གཞི་་
གསུམ་གྱི་ཉམས་ལེན་ལ་རག་ལས་པས། འདིར་དགེ་འདུན་གྱི་སྡེ་
363

༄༅།།བཅའ་ཡིག
ཆེན་པོ་བཀྲ་ཤིས་ཐེག་ཆེན་གླིང་གི་དགེ་འདུན་པ་རྣམས་ཀྱི་སྤང་བླང་
བཅའ་ཁྲིམས་ཀྱི་རིམ་པ་འདུལ་བ་ལུང་སྡེ་བཞིའི་དགོངས་དོན་གཙོ་
བོར་བྱས་ཏེ་འགོད་པ་ལ་གསུམ། ཐོག་མར་དགེ་བའི་སྡེ་འདི་འཇུག་
པ་པོ་རྟེན་གྱི་གང་ཟག བར་དུ་དགེ་བ་སྡེ་འདིར་ཞུགས་ནས་ཀློག་
པ་ཐོས་བསམ་དང་། སྤང་བ་བསམ་གཏན་གྱི་བྱ་བ་ཇི་ལྟར་ཉམས་
སུ་ལེན་ཚུལ། མཐའ་མར་དགེ་བ་ཐོས་དོན་རྒྱུད་ལ་སྦྱར་བའི་ཐུགས་
དམ་ཉམས་བཞེས་མཛད་པའི་འབྲས་བུ་ཕུན་སུམ་ཚོགས་པ་དང་་་
བཅས་པ་བརྗོད་པའོ། ། དང་བོ་སྡེ་འདིར་འཇུག་པ་པོ་རྟེན་གྱི་
གང་ཟག་ནི། སོ་སོར་ཐར་བའི་སྡོམ་པ་སྐྱེ་བ་དང་། གནས་པ་
དང་། ཁྱད་པར་དུ་འགྲོ་བའི་བར་ཆད་དང་བྲལ་ཞིང་། མཁན་པོ་
མཚན་ལྡན་ལས་རབ་ཏུ་བྱུང་བ། ·དོན་གཉེར་ཆེ་ཞིང་ལྟ་བ་དང་།
གྲུབ་མཐའ་གཙང་བ། སྡེ་འདིར་ཡུན་རིང་བཞུགས་ནས་ཐོས་་་་་
བསམ་གྱི་བྱ་བ་ལ་བརྩོན་པར་འདོད་པའི་བསམ་པ་དང་ལྡན་པ་ཞིག་
དགོས། གཉིས་པ་བར་དུ་དགེ་བ་གྲྭ་ཚང་འདིར་ཞུགས་ནས་སྤང་
བླང་ཇི་ལྟར་ཉམས་སུ་ལེན་ཚུལ་ནི། སྤྱི་སེམས་ཅན་དང་ཕན་སེམས་
ཆེ་བའི་བློ་ཁ་མཐོ་བ་ཞིག་དགེ་རྒན་དུ་བསྟེན། དགེ་རྒན་རྣམས་
ཀྱིས་ཀྱང་གྲྭ་ཚང་གི་ཞལ་འདོན་ཆོས་སྤྱོད་ཀྱི་རིམ་པ་རྣམས་བློ་འཛིན་
གྱི་རྒྱུགས་ལེན་དང་། ངག་གི་འདོན་རྟ་དབྱངས། ལག་པའི་ཕྱག་
རྒྱ་འཆིང་ཚུལ། སྐབས་གང་ཡིན་གྱི་རོལ་མོ་འབུད་དཀྲོལ་སོགས་
ལའང་བྱང་ཆུབ་པ་བྱེད། བློ་རབ་འབྲིང་དང་བསྟུན་ཏེ་རྒྱན་འཇུག་
གཉིས་དང་། སྤྱོད་འཇུག་ཆེན་མོ་བྱམས་ཆོས་སྡེ་ལྔ། གཞུང་་་་
བཀའ་པོད་ལྔའི་རྩ་བ་སོགས་གཞུང་ཆེན་མོ་གང་རུང་གི་བློ་འཛིན་
དང་སྐྱོར་སྦྱངས་བྱེད་པའི་རྟིང་བསྐུལ་དང་། གསར་བུ་བ་རྣམས་ལ་
364 ཡ་

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལུས་ངག་གི་ཉེས་སྤྱོད་ལས་ལྡོག་པའི་བསླབ་བྱ་གང་དྲག་བྱེད། ཡོན་
ཧན་གྱི་ཕྱི་མོ་ཡི་གེ་དཀར་ནག་འབྲི་ཀློག་དང་།ཡོན་ཏན་གྱི་གཞི་བརྟེན་
《ཚུལ་ཁྲིམས་ཡིན་པས། འདུལ་བ་ལུང་གི་བར་སྡོམ་ལྟ་བུའི་སྟེང་ནས་
བསྲུང་སྡོམ་ཀྱི་ངོ་བགྲང་ཤེས་པ་དང་ཟླ་བ་གཅིག་གི་ཉམས་ལེན་གཙོ་
བོ་ཡར་ངོ་མར་ངོའི་གཙོ་སྦྱོང་དང་། ལོ་གཅིག་གི་ཉམས་ལེན་གྱི་
གཙོ་བོ་དབྱར་ཁས་ལེན་མ་ཆགས་པ་བྱེད། དགེ་སློང་རྣམས་ཀྱིས་
ཆོས་གོས་རྣམ་གསུམ་ཚང་བ་བཟོ་ཞིང་། བྱིན་བརླབས་དང་མ་བྲལ་
བ་བྱ། དགོན་པའི་སྲང་བ་ནས་ཕུ་ཐུང་གྱོན་པ། གཟན་ཤམ་མེད་
༼ལྟར་འགྲོ་བ། སྐོར་ཚོགས་བྱས་ཏེ་ཀུ་ཆ་ཧབ་ལོང་བྱེད་པ། ཕན་
ཚུན་རྒྱ་ནག་གི་སྐད་ཀྱིས་སྨྲ་བ། རྒྱང་སྐད་རྒྱག་པ་སོགས་གཏན་
ས་མི་བྱེད། མདའ་འཕེན་རྟ་རྒྱུགས། རྩེད་མོ་སྣ་ཚོགས་བྱེད་པ།
་ཁ་འཐེན་པ་སོགས་ཁྱིམ་པ་སུན་འབྱིན་གྱི་རིགས་མི་བྱེད།
དུས་ཡུན་རིང་བོར་དོན་མེད་ཀྱི་ལོང་གཏམ་སྣ་ཚོགས་སྨྲ་ཞི་མཉན་པ་
དགའ་བ་དང་དོན་མེད་ཀྱི་ལས་ཀ་སྣ་ཚོགས་བྱེད་ལ་དགའ་བ་་
ཚོགས་མི་ཚེ་སྟོང་ཟད་བྱེད་པའི་ལས་ལ་མི་འཇུག བསྟན་པའི་རྩ་བ་
ཚངས་སྤྱོད་ཡིན་པས་དམིགས་བསལ་ཅན་གྱི་སྐབས་མ་གཏོགས་བུད་
གླིང་གསེབ་ཏུ་མི་བཏང་། སྦྱིན་བདག་སོགས་ངེས་པར་འོང་
ད༽དགོས་པ་ཡོད་ན་ཡང་ཞག་ཏུ་མི་སྡོད། གལ་ཏེ་ཡུལ་ཐག་རིང་བ་
༼དང་ནད་པ་སོགས་ཞག་ཏུ་སྡོད་དགོས་པ་བྱུང་ན་ཤག་ཚང་གི་བདག་
བོས་ཞག་གྲངས་ལྟར་གྱི་དགེ་སྐོས་ལ་གནང་བ་ཞུ་དགོས། དུས་རྒྱུན་
སྐུ་འདུ་ཁང་གི་ཕྱི་ནང་དང་། རུང་ཁང་ཕྱི་ནང་། གླིང་བར།
དག་ཚང་རང་རང་གི་ར་བ་ཕྱི་ནང་ཐམས་ཅད་ལ་གཙང་སྦྲ་བྱ་དགོས།
༤༽རེའུ་བོང་བུ་ཁྱི་ཕག་སོགས་མི་གསོ། དགེ་འདུན་ཐུགས་བརྩེ་བའི་
365

༄༅། །བཅའ་ཡིག
རང་བཞིན་ཅན་ཡིན་པས་རང་ཉིད་ཀྱི་བཟའ་བཏུང་གཡོ་སྐོལ་བྱེད་མི་
ནུས་ཤིང་བདག་གཉེར་བྱེད་པ་གཞན་མེད་པའི་གྲྭ་བ་རྒན་པ་དང་།
ནད་པ་དག་ཡལ་བར་མི་འདོར་བར་དེ་ལ་རིམ་གྲོ་བ་དང་ནད་གཡོག་
པ་རེ་གཉིས་བཞག་ནས་ལེགས་པར་སྐྱོང་དགོས། བཟའ་ཆས་་་་་
སོགས་མེད་ན་དགེ་འདུན་གྱི་སྤྱི་རྫས་ནས་སྦྱིན་ལ། དེ་མེད་ན་རྟེན་
གསུམ་གྱི་རྫས་ཚུན་ཆད་ཀྱིས་སྐྱོང་དགོས་པ་རྒྱལ་བ་སངས་རྒྱས་བཅོམ་
ལྡན་འདས་ཀྱི་བཀའ་ཡིན་པས་ངེས་པར་བསྒྲུབ་དགོས། སྔོན་རྒྱ་
གར་འཕགས་པའི་ཡུལ་དུ་རྒན་གཞོན་གྱི་བརྩི་བཀུར་བྱས་པས་ཡུལ་དེ་
དང་དེར་བཀྲ་ཤིས་བདེ་ལེགས་བྱུང་བའི་ལོ་རྒྱུས་ཡོད་པ་ལྟར། གྲྭ་
ཚང་འདིར་སྐུ་དྲིན་ཆེ་བ་དང་། བླ་མ་ལས་སྣ། གྲྭ་བ་རྒན་པ་
སོགས་ལ་སྙིང་ཐག་པ་ནས་བཀུར་བསྟི་བྱེད་དགོས། འགའ་ཞིག་གི་
བག་མེད་ཀྱི་སྤྱོད་པ་སྣ་ཚོགས་པས་ཁྱིམ་པ་སུན་འབྱིན་དང་དགེ་་་་
འདུན་ཀྱི་ནང་ཁྲིམས་གཞིག་པ། དགེ་སྐོས་སོགས་ལ་ཁ་འཐབ་ལག་
འཛིང་བྱེད་པ་བྱུང་ན། ལྟུང་བཤགས་འདོན་པ་བཞིན་བསྐྱངས་
ཕྱག་འཚལ་དུ་འཇུག་པ་སོགས་གང་ལ་གང་འོས་ཀྱི་ཆོས་དང་མཐུན་
པའི་ཆད་པ་གཅོད་དགོས། དེ་ཡང་འདུལ་བའི་མདོ་ལས།
གནས་པ་ཆད་པས་གཅད་པར་འོས་པ་ཆད་པས་མི་གཅད་པར་མི་
བྱའོ། ། མ་དད་པ་དང་ལེ་ལོ་ཅན་དང་བཀའ་བློ་མི་བདེ་བ་དང་མ་
ལུས་པ་དང་སྡིག་པའི་གྲོགས་བྱེད་པ་ལ་དེ་དག་འོས་པ་ཉིད་དོ། །
ཞེས་དང༌། མི་འོས་པ་ལ་བཟོད་པར་མི་བྱའོ། ། མི་བྱེད་པ་ཉིད་
ཡིན་ན་གནས་ཁང་ནས་ད་པར་བྱའོ། ། ཞེས་གསུངས་པ་རྣམས་
ཡུལ་དུས་དང་བསྟུན་ནས་ལག་ལེན་བྱ་དགོས། གལ་ཏེ་འགྲིག་་་
འགལ་བྱུང་བ་རྣམས་ཀྱིས་ཀྱང་འགྲིག་བདག་ལ་མི་ཁྲོ་བར་རང་གིས་
366 -

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སྤྱོད་ངན་བྱས་པ་ལ་འགྱོད་སེམས་ཀྱི་སྒོ་ནས་ལས་སྣེ་མོ་རྣམས་ཀྱིས་
གསུངས་བཀའ་བཞིན་དུ་བསྒྲུབ་དགོས། ལས་སྣ་རྩིས་ན་བཅའ་
ཡིག་ཆོས་ཁྲིམས་རྩིས་པ་ཡིན། དེ་རྩིས་ན་ཆོས་འདུལ་བ་རྩིས་པ་
ཡིན། དེ་རྩིས་ན་སངས་རྒྱས་བཅོམ་ལྡན་འདས་བརྩིས་པ་ཡིན།
ཞེས་གྲྭ་ས་ཆེན་པོ་རྣམས་སུ་ངག་རྒྱུན་ལ་ཡོད་པ་ལྟར་བསམ་དགོས།
བཅོམ་ལྡན་འདས་ཀྱིས། དགེ་སློང་དག ཆོས་གོས་ཟླུམ་པོར་་
བགོ་བ་ལ་བསླབ་པར་བྱའོ། ། ཤམ་ཐབས་ཟླུམ་པོར་བགོ་བ་ལ་
བསླབ་པར་བྱའོ། ། ཞེས་གསུངས་པ་ལྟར་ན་བཟའ་གྱོན་ཚུལ།
ཕན་ཚུན་འགྲོ་འོང་གི་སྤྱོད་ལམ། ཚོགས་སུ་ཕེབས་སྟངས། གྲལ་
དུ་བཞུགས་ཚུལ། བཟའ་བཏུང་གནང་ཚུལ། འདོན་པ་གསུང་
ཚུལ་སོགས་སྐལ་ལྡན་དང་བ་འདྲེན་པའི་དམིགས་རྐྱེན་དུ་འགྲོ་ངེས་པ་
ཞིག་གནང་དགོས། གསུམ་པ་མཐའ་མར་དགེ་བ། ཆོས་སྡེ་ཆེན་
པོ་འདིར་བཞུགས་ཏེ། བཤད་སྒྲུབ་ཆོས་སྤྱོད་རྣམས་ཉམས་སུ་སུ་་་་་
བླངས་པའི་འབྲས་བུ་དལ་འབྱོར་ཐོབ་པ་དོན་ལྡན་དུ་གྱུར་པ་དང་།
རྒྱལ་བ་རྣམས་ཀྱིས་བྱིན་གྱིས་བརླབས་པ་དང་། ། རྣ་བས་མ་ཐོས་
མིག་སྔར་མ་མཐོང་ཡང་། །བསྟན་སྲུང་མི་དེ་མཐོ་རིས་འགྲོ་བར་་
འགྱུར། །ཞེས་གསུངས་པ་ལྟར། ཕྱི་མ་ལྷ་མིའི་གོ་འཕང་བདེ་བླག་
ཏུ་ཐོབ་པ་སོགས་དང་། སྐྱེས་རབས་ལས། ཐོས་པས་རྗེས་འཇུག་
སྒྲུབ་པ་སྙིང་བོར་བྱེད། ། སྐྱེ་བའི་རྫོང་ལས་ཚེགས་ཆུང་ཐར་བར་་་
འགྱུར། །ཞེས་དང་། ཚོམས་ལས། གང་ཞིག་གནོན་གྱུར་རབ་
བྱུང་ནས། །སངས་རྒྱས་བསྟན་ལ་འཇུག་པ་དེ། །སྤྲིན་བྲལ་ཉི་མའི་ཟླ་
བ་ལྟར། །འཇིག་རྟེན་འདི་ན་ཀུན་ནས་གསལ། །ཞེས་གསུངས་པ་
ལྟར་ཤེས་པར་བྱའོ། །
367

གསེར་ཐང་དགོན་དམ་ཆོས་ཐོས་བསམ་གླིང་གི་བཅའ་ཡིག
སྨྲས་པ། དང་པོར་བྱང་ཆུབ་མཆོག་ཏུ་ཐུགས་བསྐྱེད་དེ། །
རྣམ་དག་སྨོན་ལམ་ཆེན་པོ་ལྔ་བརྒྱ་བཏབ། །སྨོན་ལམ་ཆེན་པོའི་བཀྲ་
ཤིས་གང་ཡིན་དེས། །སྡེ་འདིར་བཤད་སྒྲུབ་བསྟན་པ་རྒྱས་གྱུར་ཅིག
། བསྐལ་བ་ཆེན་པོ་གྲངས་མེད་རྣམ་གསུམ་ལ། །བསོད་ནམས་ཡེ་ཤེས་
ཚོགས་གཉིས་རབ་ཏུ་བསགས། །གྲངས་མེད་ཚོགས་ཀྱི་བཀྲ་ཤིས་གང་
ཡིན་དེས། ། ཡངས་པའི་འཇིག་རྟེན་ཀུན་ལ་བདེ་ལེགས་ཤོག །
ཤཱཀྱའི་རིགས་འཁྲུངས་ཆོས་ཀྱི་འཁོར་ལོ་བསྐོར། །རྣམ་བཞི་འཁོར་
དང་བསྟན་པ་རྒྱས་པར་མཛད། །ཆོས་ཀྱི་འཁོར་ལོའི་བཀྲ་ཤིས་གང་
ཡིན་དེས། །ཐུབ་བསྟན་ཡུན་རིང་གནས་པའི་བཀྲ་ཤིས་ཤོག། ཅེས་
བཅའ་ཡིག་བླང་དོར་རབ་གསལ་ཞེས་བྱ་བ་འདི་ནི། ཆབ་ཆའི་བཀྲ་
ཤིས་ཐེག་ཆེན་གླིང་གི་གནས་བརྟན་འདུལ་བ་འཛིན་པ་ཕག་མོ་བཀྲ་
ཤིས་དང་། དགེ་སྐོས་དགེ་སློང་ལྷུན་འགྲུབ། དགོན་པའི་སྤྱི་ཁྱབ་
ལས་འཛིན་དགེ་སློང་ཚེ་བརྟན། འདུལ་བ་འཛིན་པ་དགེ་སློང་སེང་
ཕྲུག རིག་པ་སྨྲ་བ་དགེ་སློང་ནོར་བུ་ཚེ་རིང་སོགས་དགེ་འདུན་
འདུས་སྤྱི་ནས་བསྐུལ་བ་ལ་བརྟེན་ནས། རབ་རྒྱལ་མེ་སྟག་ལོའི་
འགྲན་ཟླ་བྲལ་བའི་ཆོ་འཕྲུལ་ཆེན་པོའི་དུས་ཆེན་གྱི་ཉིན་དགེ་སློང་ཡེ་
ཤེས་རྒྱ་མཚོས་བྲིས་པའོ། ། ། །སརྦ་མངྒལཾ། །
368

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གསེར་ཐང་དགོན་དམ་ཆོས་ཐོས་བསམ་གླིང་གི་བཅའ་ཡིག་
བླང་དོར་རབ་གསལ་ཞེས་བྱ་བ་བཞུགས་སོ། །
ཚོགས་གཉིས་རིན་ཆེན་ས་གཞི་ལས་འཁྲུངས་ཤིང་། །དཔལ་
ལྡན་སྐུ་བཞི་ཡལ་ག་ཡོངས་སུ་རྫོགས། །མཚན་དཔེ་མེ་ཏོག་སྟོང་གིས་
བརྒྱན་པ་ཡི། །བདེ་གཤེགས་དཔག་བསམ་དབང་བོས་བཀྲ་ཤིས་་་
སྩོལ། །རྒྱལ་བའི་སྲས་མཆོག་མི་ཕམ་འཇམ་པའི་དབྱངས། །མཆོག་
ཟུང་རྣམ་གཉིས་བསྟན་པའི་གཏད་རབས་བདུན། །འཕགས་པའི་
གནས་བརྟན་ཆེན་པོ་བཅུ་དྲུག་གིས། །ཐུབ་བསྟན་ཡུན་རིང་གནས་
པར་བྱིན་གྱིས་རློབས། །བྱང་ཕྱོགས་གནོད་སྦྱིན་བདག་པོ་རྣམ་ཐོས་
སྲས། །ཚངས་པ་བརྒྱ་བྱིན་རྒྱལ་ཆེན་སྐུ་ལྔ་སོགས། །འདས་དང་མ་
འདས་བསྟན་སྲུང་རྒྱ་མཚོ་ཡིས། །འཕྲིན་ལས་རྣམ་བཞིས་ཆོས་སྡེ་
འདི་སྐྱོངས་ཤིག ། འོ། དེ་ཡང་ཇི་སྐད་དུ། རྒྱལ་སྲས་ཆེན་
པོ་ཞི་བ་ལྷས། ། འགྲོ་བའི་སྡུག་བསྔལ་སྨན་གཅིག་པུ། །བདེ་བ་
ཐམས་ཅད་འབྱུང་བའི་གནས། །བསྟན་པ་རྙེད་དང་བཀུར་བསྟི་་་
དང་། །བཅས་ཏེ་ཡུན་རིང་གནས་གྱུར་ཅིག ། ཅེས་གསུངས་པ་
ལྟར། སྐྱེ་དགུ་རྣམས་ཀྱི་སྲིད་པའི་ནད་བརྒྱ་སེལ་བའི་སྨན་དང་།
ཕན་པ་དང་། བདེ་བ་མ་ལུས་པ་འབྱུང་བའི་གནས་སུ་གྱུར་པ་ནི་
རྒྱལ་བའི་བསྟན་པ་རིན་པོ་ཆེ་ཉིད་ཡིན་ལ། དེ་ཡང་རིང་དུ་གནས་
པ་ནི་དགེ་འདུན་གྱི་ཆོས་སྤྱོད་ཀྱི་བྱ་བ་ལ་རག་ལས་པས། འདིར་
དམ་ཆོས་ཐོས་བསམ་གླིང་གི་བཅའ་ཁྲིམས་ཀྱི་རིམ་པ་འདུལ་བ་ལུང་
369

གསེར་ཐང་དགོན་དམ་ཆོས་ཐོས་བསམ་གླིང་གི་བཅའ་ཡིག
་སྡེ་བཞིའི་དགོངས་དོན་གཙོ་བོར་བཟུང་སྟེ་འཆད་པ་ལ་གསུམ།
ཐོག་མར་ཆོས་སྡེ་འདིར་འཇུག་པའི་གང་ཟག་ལ་ཇི་ལྟ་བུ་ཞིག་དགོས་
པ། བར་དུ་ཆོས་སྡེ་འདིར་ཞུགས་ནས་ཉམས་སུ་བླང་བྱའི་རིམ་པ།
ཐ་མར་ཆོས་སྡེ་འདིར་ཞུགས་པའི་འབྲས་བུའོ། ། དང་པོ་ནི། །སོ་
སོར་ཐར་བའི་སྡོམ་པ་སྐྱེ་བ་དང་། གནས་པ་དང་། མཛེས་པའི་
བར་ཆད་དང་བྲལ་བ་ཞིག་དགོས། དེ་ཡང་མཁན་པོ་གང་ཡིན་གྱིས་
མི་ཆོག་པར་ཚུལ་ལྡན་མང་ཐོས་སོགས་མཁན་པོ་བརྟེན་མཁས་ཀྱི་ཡོན་
ཏན་གཉིས་ལྡན་ལས་རབ་ཏུ་བྱུང་བ། ཕམ་བཞི་ཆཆང་སོགས་ཀྱི་
མཐོང་ཐོས་དོགས་གསུམ་མེད་པ། ཕྱོགས་གཞན་ནས་དགེ་འདུན་
གྱི་སྡེ་དཀྲུགས་པ་དང་འཐབ་ཀྲོལ་བྱས་པ་ཅན་མིན་པ། ཆོས་སྡེ་
འདིར་ཡུན་རིང་སྡོད་པའི་བསམ་པ་དང་ལྡན་པ་ཞིག་དགོས།
གཉིས་པ་ལ། ན་བཟའ་ཡོ་བྱེད་སོགས་ཀྱི་སྐོར་དང་། ཚོགས་ཆོས་
གྲྭའི་འགྲིག་ལམ་གྱི་སྐོར་རོ། ། དང་པོ་ནི། གཟན་ཤམ་དང་།
ཞྭ་མོ། ཟླ་གམ་སོགས་བཟང་མཐའ་དང་ངན་མཐའ་གཉིས་སུ་མ་
ལྷུང་བ་དང་། དགེ་སློང་ཡིན་ན་ཆོས་གོས་རྣམ་གསུམ་ཚང་བར་
དགོས། འདུལ་བ་ལུང་ལས། དགེ་སློང་དག་ཆོས་གོས་ཟླུམ་པོར་
བགོ་བ་ལ་བསླབ་པར་བྱའོ། ། ཤམ་ཐབས་ཟླུམ་པོར་བགོ་བ་ལ་
བསླབ་པར་བྱའོ། ། ཞེས་གསུངས་པ་ལྟར། ངུར་སྨྲིག་གི་རྒྱལ་
མཚན་བགོ་ཚུལ་ལེགས་པར་བསླབ་སྟེ་མཛེས་པར་གྱོན་དགོས།
གཞན་ཡང་ཕྲེང་སེར། ཤིང་ཕོར། བག་ཁུག གཅུ་གུ་ཆབ་རིལ་
སོགས་ཀྱང་དགོས། གཉིས་པ་ནི། དུང་དང་མཁར་བརྡ་ཅི་་་་་
རིགས་བཏང་བ་ན། དགེ་ཚུལ་སློང་ཐམས་ཅད་ཀྱིས་ཟླ་གམ་གྱོན་
ཞིང་ཞྭ་མོ་ཕྲག་གོང་གཡོན་པར་བཞག་སྟེ་སྤྱོད་ལམ་ཚུལ་མཐུན་གྱིས་
370

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཕེབས། ཚོགས་བརྡ་རྒྱབ་པ་ན་འདུ་ཁང་གི་སྒོ་ཆེན་མདུན་དུ་ཞྭ་མོ་
གྱོན་ཏེ། དམིགས་བརྩེ་མ་རྒྱང་འཐེན་བྱེད་བཞིན་གཙུག་ལག་ཁང་
དུ་ཚོགས། དེ་ཡང་རྒན་རིམ་གྱིས་བཞུགས་ཏེ་ཞྭ་མོ་ཕུད། དབུ་
མཛད་ཚང་གིས་འདོན་པའི་དབུ་བསྐུལ་བ་ན། ཐམས་ཅད་ཀྱིས་
དབུ་མཛད་དང་བསྟུན་ནས་མགྲིན་གཅིག་ཏུ་གསུང༌། རྒྱུན་ཚོགས་
ཀྱི་ཞལ་འདོན་གང་ཡིན་དང་། སྦྱིན་བདག་ཁྱད་པར་ཅན་ཡོད་ན།
ཚེ་ལྡན་རྣམས་ལ་གང་འོས་ཀྱི་རིམ་གྲོ་དང༌། ཚེ་འདས་ཀྱི་ཆེད་ཡིན་
ཚེ་ཁྲུས་ཆོག་སོགས་ཀྱང་བྱ། དགེ་འདུན་གྱི་བཟའ་བཏུང་ལ་གཙང་
སྦྲ་བྱ་དགོས་པས། ཇ་མ་དང་གཉེར་བ་སོགས་ཀྱིས་ཁུར་ལེན་བྱེད།
ཚོགས་གང་གི་ཚེ་གྲོལ་ཡང་། དང་པོ་རྒྱ་ཆེན་ཐོས་པ་མང་དུ་བཙལ།
ཞེས་སོགས་ཚིགས་བཞི་གསུང་ནས་གྲོལ། དེ་ཡང་དང་པོ་རྒྱ་ཆེན་
ཐོས་པ་ཞེས་པའི་སྐབས་སུ་ཞྭ་མོ་གྱོན་ཏེ་གྲོལ། འདུ་ཁང་གི་ཕྱི་སྒོ་
བར་དུ་ཞྭ་གྱོན། ཆོས་གྲྭའི་སྐབས་སུའང་ཡར་ཚོགས་ཀྱི་འདོན་པ།
མར་གྲོལ་གྱི་རྩོད་པ་ཐམས་ཅད་སྐལ་ལྡན་དང་བ་འདྲེན་པ་ཞིག་་་་
དགོས། རྩོད་པའི་རྣམ་འགྱུར་ཀྱང་། ཐལ་མོ་སྡེབས་ལུག་་་་
གཟན་སྐེད་པར་དཀྲིས་ཚུལ། འཁོར་གསུམ་བསྐོར་ཚུལ་སོགས་གྲྭ་
ས་ཆེན་པོ་གཞན་དག་དང་མཐུན་པ་ཞིག་བྱ་དགོས། སྡེ་སྣོད་གསུམ་
གྱི་དོན་མ་གོ་ཡང་ཚིག་ཙམ་ཐོས་པ་ལ་ཡང་ཕན་ཡོན་ཤིན་ཏུ་ཆེ་བར་
གསུངས་པས། དགེ་ཚུལ་སློང་ཐམས་ཅད་ཆོས་གྲྭར་མ་ཆགས་པར་
ཕེབས། འོན་ཀྱང་ནད་པ་དང་རྒན་པ་སོགས་ལ་དམིགས་བསལ་
་་་་་སྟེར་དགོས། བསླབ་པ་རྒན་གཞོན་རིམ་པས་བརྩི་བཀུར་བྱེད་
དགོས། ས་ཐག་རིང་གི་གྲྭ་རྒན་ཆོས་ཀྱི་འབྱོར་བ་མེད་པ་དང་།
ནད་པ་བདག་བྱེད་མཁན་མེད་པ་དང༌། ཧ་ཅང་རྒན་པ་རང་གིས་
371

གསེར་ཐང་དགོན་དམ་ཆོས་ཐོས་བསམ་གླིང་གི་བཅའ་ཡིག
བཟའ་བཏུང་གཡོ་སྐོལ་བྱེད་མི་ནུས་པ་སོགས་ལ་གྲྭ་ཚང་གི་ལས་སྣེ་མོ་
རྣམས་ཀྱི་ཐུགས་ལ་བཞག་ནས་དེ་དག་ལ་རིམ་གྲོ་བྱེད་མཁན་རེས་
མོས་ཀྱིས་བསྐོ་བ་སོགས་བྱེད་དགོས། འདུལ་བ་མདོ་རྩ་བ་ལས།
ཚངས་པ་མཚུངས་པར་སྤྱོད་པ་ན་བ་ཡལ་བར་མི་འདོར་རོ། ། དེ་
ལ་ནད་གཡོག་མེད་ན་མཐར་ཐུག་པ་མན་ཆད་ལས་བསྐོ་བར་བྱའོ། །
དགེ་འདུན་ལས་བྱུང་བའི་སྨན་ནི་ནད་པ་འབའ་ཞིག་གིས་སྤྱད་དུ་
རུང་ངོ་། ། མ་འབྱོར་ན་དགེ་འདུན་གྱིས་སྦྱིན་པར་བྱ། མེད་ན་
སངས་རྒྱས་ཀྱི་སྐུ་གཟུགས་ལ་གསོལ་བ་ཡན་ཆད་ཀྱིས་ཀྱང་ངོ་། །
ཞེས་གསུངས་པ་རྒྱལ་བའི་བཀའ་ཡིན་པའི་ཕྱིར་རོ། ། རྩོད་པའི་
ཚེ་ཡང་ལ་ལས་ཀུན་སློང་སྐྱོན་ཅན་གྱི་སྒོ་ནས་དམའ་འབེབས་སུན་
འབྱིན། ཚིག་ངན་ཤགས་ངན། སྐྱོན་བརྗོད་དང་མཚང་འབྲུ་་
སོགས་བྱེད་མི་རུང་། ཡང་ལ་ལས་ཆོས་གྲྭའི་རྩོད་པ་སོགས་ལ་ཆོས་
ཀྱི་བསམ་པ་མེད་པར་ཀཱེའི་མངོན་རྟོགས་བཟླས་ལུང་ཕྲན་བུ་རེ་དོན་
དུ་ངལ་དུབ་ཀྱི་མཐའི་བསྟེན་པ་ནི། ཆོས་ཀྱི་གནད་མགོ་བའི་རྟགས་
སུ་གསུངས་ཡོད། རྗེ་བཙུན་འཇིགས་མེད་འཕྲིན་ལས་རྒྱ་མཚོ་་་་་
དཔལ་བཟང་བོས་ཀྱང་། སློབ་གཉེར་ཡོང་མི་ཡོང་འཛིན་སྐྱོར་་་་
སྦྱངས་བྱས་མ་བྱས་ལ་རག་ལས་བས། སྐབས་བབས་ཀྱི་ཐལ་ཕྲེང་
ཟུར་བཀོལ་རྣམས་ལ་སྐྱོར་སྦྱངས་ཆུ་བོའི་རྒྱུན་བཞིན་བྱེད། ལ་ལས་
དཔེ་ཆ་འཛིན་སྐྱོར་བྱེད་པ་ལས་གཟུངས་སྔགས་ཟབ་མོ་བཟླས་ཏེ་
གྲངས་བསགས་ན། དེ་ཀ་འགངས་ཟབ་སྙམ་པ་ནི་ཆོས་ཀྱི་གནད་མ་
གོ་བའི་ངན་རྟགས་ཡིན། ཞེས་གསུངས་པ་ལྟར་རོ། ། བསྟན་
པའི་རྩ་བ་ཚངས་སྤྱོད་ཡིན་པས་བུད་མེད་གཤག་ཚང་དུ་ཉིན་ཞག་
མང་བོར་འདུག་ཏུ་མི་འཇུག གར་སོང་གར་འདུག་ཐམས་ཅད་དུ་
372

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གཟན་ཤམ་ཐབ་ཚུལ་དང་མཐུན་པ་གྱོན་པ་ལས། གཞན་གྲོང་ཆས་
དང་རྒྱ་མིའི་ལྭ་བ་སོགས་གྱོན་མི་ཆོག ཡར་ངོ་མར་ངོའི་གསོ་སྦྱོང་
དང་། དབྱར་གནས་ཞལ་གྱིས་གཞེས་པ་སོགས་གཞི་གསུམ་གྱི་་་་
ཉམས་ལེན་མ་ཆགས་པར་བྱེད། སློབ་དཔོན་གཉེན་གྱིས། ཐར་
བ་འདོད་པ་གིས་བག་ཡོད་ཀྱིས། །ཞེས་གསུངས་པ་ལྟར། དུས་
དང་རྣམ་པ་ཐམས་ཅད་དུ་རང་གི་སྒོ་གསུམ་བག་ཡོད་ཆོས་དང་་་་
མཐུན་པ་ཞིག་བྱ་དགོས། གསུམ་པ་ཆོས་སྡེ་འདིར་ཞུགས་ཏེ་ཆོས་
སྤྱོད་ཀྱི་རིམ་པ་ཉམས་སུ་བླངས་པའི་འབྲས་བུ་ནི། བྱམས་པ་ལུང་
བསྟན་པའི་མདོ་ལས། ཤཱཀྱ་སེང་གེའི་བསྟན་པ་ལ། །བསླབ་གཞི་
ཡང་དག་བླངས་ནས་ནི། །ཇི་ལྟར་གསུངས་བཞིན་རབ་བསྒྲུབ་ན། །
ང་ཡི་བསྟན་ལ་ལྷག་པ་ཡིན། །དགེ་འདུན་ལ་ཡང་ཆོས་གོས་དང་། །
ཞལ་ཟས་དང་མི་བཏུང་བ་དང༌། ། བསྙུན་སོས་སྣ་ཚོགས་ཕུལ་བ་་
ན། །ང་ཡི་བསྟན་ལ་ལྷགས་པ་ཡིན། །ཞེས་དང་། དམ་ཆོས་པད་
མ་དཀར་བོ་ལས། འདི་ལྟར་འདྲེན་པའི་ཉན་ཐོས་དེ་དག་ལ། །
གང་དག་ང་ཡི་བསྟན་པ་འདི་ཐོས་པ། །ཚིགས་བཅད་གཅིག་ཙམ་
ཐོས་སམ་གཟུང་ཡང་རུང་། །ཐམས་ཅད་ཐེ་ཚོམ་མེད་པར་བྱང་ཆུབ་
འགྱུར། །ཞེས་གསུངས་པ་ལྟར་རོ། །སྨྲས་པ། གང་གིས་སྙིང་ནས་
དད་པས་གསོལ་བཏབ་ན། །བྱིན་རླབས་སྣང་བ་དུས་ལས་མི་ཡོལ་
ཞིང་། །ཐུགས་རྗེས་གཟིགས་པ་ནམ་ཡང་མི་འདོར་པའི། ། ཤཱཀྱའི་
རྒྱལ་བོ་དེ་ལ་གུས་ཕྱག་འཚལ། །འདིར་ཡང་སྡེ་བཞི་ལུང་ནི་གཙོར་
བྱས་ཏེ། །དགག་སྒྲུབ་གནང་གསུམ་ལེགས་པར་འཆད་དགོ ་་་་
མོད། །ཡུལ་དུས་དག་དང་བསྟུན་པའི་བཅའ་ཁྲིམས་ནི།།མདོར་
བསྡུས་ཙམ་ཞིག་ཕན་པའི་སེམས་ཀྱིས་བྲིས། །དེ་ལས་བྱུང་བའིཇིག་
373

དཔལ་ལྡན་བཀྲ་ཤིས་ཆོས་སྡིངས་ཀྱི་རྩོད་ཡིག
རྟེན་དུ། །ཆར་ཆུ་དུས་འབེབས་ལོ་འབྲས་ལེགས་པ་སོགས། །བདེ་
སྐྱིད་སྣང་བ་དམ་པས་ཁྱབ་གྱུར་ཅིག །ཅེས་གསེར་ཐང་དགོན་དམ་
ཆོས་ཐོས་བསམ་གླིང་གི་བཅའ་ཡིག་འདི་ནི། གནས་བརྟན་བྱམས་
མགོན། དགེ་རྒན་དགེ་བཤེས་ལུང་རིགས་རྒྱ་མཚོ། ལས་འཛིན་
པ་བློ་བཟང་རྒྱ་མཚོ། བྱམས་པ་དཔལ་ལྡན་སོགས་དགོན་པའི་་
འདུས་སྤྱི་ཐུན་མོང་ནས་ཡང་ཡང་བསྐུལ་བ་ལ་བརྟེན་ནས། དགེ་
སློང་ཡེ་ཤེས་རྒྱ་མཚོས་བྲིས་པ་དགེ་ལེགས་སུ་གྱུར་ཅིག །
374

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དཔལ་ལྡན་བཀྲ་ཤིས་ཆོས་སྡིངས་ཀྱི་རྩོད་ཡིག་
དམ་ཆོས་བདུད་རྩིའི་རོལ་མཚོ་
ཞེས་བྱ་བ་བཞུགས་སོ། །
ལུང་རྟོགས་བསྟན་པའི་མངའ་བདག་ཤཱཀྱའི་ཏོག ། སྙིང་རྗེ་
བདག་ཉིད་མགོན་པོ་སྤྱན་རས་གཟིགས་། །ཤེས་རབ་མཆོག་སྩོལ་རྗེ་
བཙུན་འཇམ་པའི་དབྱངས། །མཐུ་སྟོབས་དབང་ཕྱུག་རྣམས་ཀྱིས་
ཤིས་པ་སྩོལ། །དཔལ་ལྡན་མི་འགྱུར་བཀྲ་ཤིས་ཆོས་སྡིངས་ཞེས། །
སྙན་པ་གཡུ་འབྲུག་དག་གི་སྐད་ལ་ཟ། །འཆད་རྩོད་རྩོམ་པའི་སྣང་བ་
དམ་པ་ཡིས། །ཐུབ་བསྟན་གསེར་ལྡན་ཡངས་པའི་ཁྱོན་ཀུན་ཁྱབ། །
སྡེ་སྣོད་ཆེན་པོ་བཀའ་པོད་རྣམ་པ་ལྔ། །གང་ཞིག་གང་གི་ཚེ་ན་ལུང་
རིགས་ཀྱིས། །ཆོས་རྩོད་ལྷུར་ལེན་ཇི་ལྟར་བྱེད་པའི་ཚུལ། །འདི་ན་
གསལ་བར་འཆད་དོ་གུས་པས་ཉོན། །དེ་ལ་འདིར་དྷཱི་ཚ་བཀྲ་ཤིས་
ཆོས་སྡིངས་ཞེས་ཡོངས་སུ་གྲགས་པའི་ཆོས་སྡེ་ཆེན་པོ་འདི་ཉིད་ཀྱི་
དགེ་འདུན་འདུས་པ་རྒྱ་མཚོས་གཞུང་བཀའ་པོད་ཆེན་པོ་ལྔའི་གཞུང་
ཚན་སོ་སོ་ལ་ཆོས་རྩོད་འཆད་ཉན་ཇི་ལྟར་བྱེད་པའི་ཚུལ་ནི།
དགུན་ཆོས་ཆེན་མོར་བསྡུས་ཆུང་དུ་གསར་ཞུགས་པ་རྣམས་ཀྱིས་ཁ་
དོག་དཀར་དམར་རྩོད་ཅིང་མགོ་ནས་མཇུག་བར་དུ་ཆ་ཚང་རྒྱུགས་
སྤྲོད་བྱེད། ཧོར་ཟླ་དང་བོའི་ཚེས་བརྒྱད་ནས་གཉིས་པའི་ཚེས་་
བརྒྱད་ཀྱི་བར་ཕྱི་དྲོར་རྡོ་བཅའི་དམ་བཅའ་ཡོད་པས། རྡོ་བཅལ་ལ།
ཡོད་རྟོགས་མེད་རྟོགས། ཡིན་ལོག་མིན་ལོག ལྡོག་པ་ངོས་་་་
375

དཔལ་ལྡན་བཀྲ་ཤིས་ཆོས་སྡིངས་ཀྱི་རྩོད་ཡིག
འཛིན། རྒྱུ་འབྲས་ཆུང་བ་ཚུགས། དཔྱིད་ཆོས་ཆེན་མོར། རྒྱུ་
འབྲས་ཆུང་བ། གཅིག་ཐ་དད། ཁྱབ་མཐའ་འགོད་ཚུལ་བཅས།
ཆོས་གསུམ་གྱི་དབུ་ནས་ཕྱི་ནང་གི་རབ་བྱུང་ཕྱོགས་ཀྱི་རྩོད་པའི་རྩ་
བར་གྱུར་པས་ན། དེ་གཉིས་ལ་ཕུང་བོའི་མིང་གིས་བསྟན་ཏོ་ཅེས་
པའི་བར་སྐྱོར་སྦྱངས་དང་རྒྱུགས་སྤྲོད་བྱེད། དབྱར་ཆོས་ཆེན་མོར།
ཡུལ་ཡུལ་ཅན། བསྡུས་འབྲིང་བ་རྣམས་ཀྱིས། དགུན་ཆོས་ཆེན་
མོར། ཆོས་གསུམ་ཆ་ཚང་རྩོད་ཅིང། འདུ་བྱེད་ཀྱི་ཕུང་བོ་ནི་
མཛོད་ལས། འདུ་བྱེད་ཕུང་བོ་བཞི་ལས་གཞན། །ཞེས་པ་ནས་
ཆོས་གསུམ་གྱི་མཇུག་རྫོགས་པའི་བར་སྐྱོར་སྦྱངས་དང་རྒྱུགས་སྤྲོད་
བྱེད། རྡོ་བཅལ་ལ། སྤྱི་བྱེ་བྲག འགལ་འབྲེལ། མཚན་ཚོན་
བཅས། དཔྱིད་ཆོས་ཆེན་མོར། རྫས་ལྡོག་ཁྱབ་པ་སྒོ་བརྒྱད།
ཁས་ལེན་སོང་ཚུལ་ཚུགས། ཁྱབ་པ་སྒོ་བརྒྱད་དང་ཁས་ལེན་སོང་
ཚུལ་ཆ་ཚང་རྒྱུགས་སྤྲོད་བྱེད། དབྱར་ཆོས་ཆེན་མོར། དྲུག་སྒྲ།
ཐལ་འགྱུར་ཆུང་བ། དུས་གསུམ་བཅས། བསྡུས་ཆེན་པ་རྣམས་
ཀྱིས། དགུན་ཆོས་ཆེན་མོར། རང་ཚན་སྤྱི་མཚན། སེལ་འཇུག་
སྒྲུབ་འཇུག བརྗོད་བྱ་རྗོདབྱེད། མཚོན་སྦྱོར་བཅས། སེལ་
འཇུག་སྒྲུབ་འཇུག་ཆ་ཚང་རྒྱུགས་སྤྲོད་བྱེད། རྡོ་བཅལ་ལ།
དགག་སྒྲུབ། གཞན་སེལ། དཔྱིད་ཆོས་ཆེན་མོར། འགལ་་་་
འབྲེལ་ཆེ་བ། ཐལ་འགྱུར་ཆེ་བ་རྒྱས་པར་དང་། རྒྱུ་འབྲས་ཆེ་བ་
ཅུང་ཟད་བཅས་བསྡུས་གྲྭ་རྫོགས་པར་བྱེད། ཐལ་འགྱུར་ཆེ་བ་ཆ་
ཚང་རྒྱུགས་སྤྲོད་བྱེད། བསྡུས་གྲྭའི་སྐབས་སུ་གང་རྩོད་མཚམས་དེ་
སྐྱོར་སྦྱངས་བྱེད་དགོས། དབྱར་ཆོས་ཆེན་མོར། རྟགས་རིགས་
མཐའ་དཔྱོད་དང་། གཏན་ཚིགས་རིགས་པའི་སྣང་བ་སོགས་ཀྱི་སྒོ་
376

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ནས་ཚུལ་གསུམ་ཚུགས། རྟགས་རིགས་པ་རྣམས་ཀྱིས། དགུན་
ཆོས་ཆེན་མོར་ཚུལ་གསུམ། ཕྱོགས་སྒྲ། ལུང་འགལ་བཅས།
རྣམ་འགྲེལ་རྩ་བའི་དབུ་ནས་བཟུང་སྤྱི་ཉིད་དུ་ནི་འཇུག་ཕྱིར་རོ། །
ཞེས་བྱ་བ་ནི་བསྡུ་བའི་ཚིགས་སུ་བཅད་པའོ་ཞེས་པའི་བར་རྒྱུགས་
སྤྲོད་བྱེད། རྡོ་བཅལ་ལ། འབྲས་རྟགས། རང་བཞིན་གྱི་རྟགས་
སོགས། དཔྱིད་ཆོས་ཆེན་མོར། མ་དམིགས་པ། གཞལ་བྱའི་
གནས་གསུམ་སོགས་རྟགས་རིགས་རྫོགས་པར་བྱེད། རྣམ་འགྲེལ་
ལེའུ་གཉིས་པའི་དབུ་ནས་བཟུང་བདེན་པ་བཞི་ནི་སྟོན་མཛད་པའོ་
ཞེས་པའི་བར་རྒྱུགས་སྤྲོད་བྱེད། དབྱར་ཆོས་ཆེན་མོར། ཚད་མ་
ཀུན་བཏུས་ཀྱི་མཆོད་བརྗོད་སྐོར་དང་བློ་རིག་ཚུགས། བློ་རིག་་་
འཛིན་གྲྭ་བ་རྣམས་ཀྱིས། དགུན་ཆོས་ཆེན་མོར། བློ་རིག་རྫོགས་
ནས་རྣམ་འགྲེལ་ལེའུ་གཉིས་པ་ཚུགས། སྡུག་བསྔལ་འཁོར་བ་ཅན་
ཕུང་བོ། ཞེས་པ་ནས་ཚད་མ་གྲུབ་པ་ཞེས་བྱ་བའི་ལེའུ་གཉིས་པའོ་
ཞེས་པའི་བར་རྒྱུགས་སྤྲོད་བྱེད། རྡོ་བཅལ་ལ། ལེའུ་གཉིས་པ་
ཡོངས་རྫོགས་རྒྱས་པར་རྩོད། དཔྱིད་ཆོས་ཆེན་མོར། ས་ལམ།
གྲུབ་མཐའ། འགྲེས་རྐང་བརྒྱ་རྩ་བརྒྱད་ཀྱི་ངོ་བོ་རབ་དབྱེ་སོགས་
ཀྱང་ཅུང་ཟད་རྩོད། གྲུབ་མཐའ་རྩ་བ་རྒྱུགས་སྤྲོད་བྱེད། དབྱར་
ཆོས་ཆེན་མོར། དོན་བདུན་ཅུ་དང་། ཕར་ཕྱིན་སྐབས་གསུམ་པ་
རྒྱས་པར་རྩོད། ལོ་རྗེས་མར་བློ་རྟགས་འཛིན་གྲྭ་གཉིས་བསྲེས་ན་
ཡང་རྩོད་རྒྱུགས་སོགས་སྔར་ལོ་ལྟར་བྱ། གཞུང་གསར་བ་ནས་་་
འཛིན་གྲྭ་རེ་རེར་ལོ་གཉིས་རེ་བཞུགས་དགོས་པས། གཞུང་གསར་
བ་རྣམས་ཀྱིས་ལོ་དང་བོའི་དགུན་ཆོས་ཆེན་མོར། ཤིང་རྟའི་སྲོལ་
འབྱེད། སྐྱེས་བུ་གསུམ། བྱམས་གཞུང་། འགྲེལ་བ་དོན་གསལ་
377

དཔལ་ལྡན་བཀྲ་ཤིས་ཆོས་སྡིངས་ཀྱི་རྩོད་ཡིག
གྱི་དབུ་ནས་འདི་ཙམ་ཁོ་ནས་དོན་ཐམས་ཅད་ཕུན་སུམ་ཚོགས་པར་
འགྱུར་བས་གདམས་ངག་གི་རྣམ་པ་བཅུའོ་ཞེས་པའི་བར་རྒྱུགས་སྤྲོད་
བྱེད། རྡོ་བཅལ་ལ། ཉན་ཐོས་ཞི་འཚོལ་མ། གཅིག་ཏུ་བྲལ།
མཁྱེན་གསུམ། དཔྱིད་ཆོས་ཆེན་མོར། མྱང་འདས། དཔེ་དོན་
གྱི་དགེ་འདུན་ཉི་ཤུ་ཡོངས་རྫོགས། དགེ་འདུན་དཀོན་མཆོག་གི་
སྐབས་སུ་བདེ་བླག་ཏུ་རྟོགས་པར་བྱ་བའི་ཕྱིར་ཞེས་པ་ནས་ཡོངས་སུ་
སྦྱོང་བའི་རྒྱུའི་ཁྱད་པར་ངོ་བོ་ཉིད་མི་དམིགས་པས་ཁྱད་པར་དུ་བྱས་
པའི་མཚན་ཉིད་ཡོངས་སུ་སྦྱོང་བ་དག་ཁོ་ནས་ས་དང་བོ་རབ་ཏུ་་
དགའ་བ་ཐོབ་པ་ཡིན་ནོ། ། ཞེས་པའི་བར་རྒྱུགས་སྤྲོད་བྱེད།
དབྱར་ཆོས་ཆེན་མོར། ཆོས་འཁོར། ལོ་གཉིས་པའི་དགུན་ཆོས་
ཆེན་མོར། དགོས་སོགས་ཆོས་བཞི། ཡང་དག་མཐའ། བཀའ་
བསྟན་བཅོས། ཚུལ་ཁྲིམས་བྱས་པ་གཟོ་དང་བཟོད་ཅེས་པ་ནས་བླ་
ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བ་རྣམ་པ་བཅུ་
གཉིས་བྱེད་དོ། །ཞེས་པའི་བར་རྒྱུགས་སྤྲོད་བྱེད། རྡོ་བཅལ་ལ།
ཤེར་ཕྱིན། སེམས་བསྐྱེད། གདམས་ངག་སྤྱིར་བསྟན་ཚུགས།
དཔྱིད་ཆོས་ཆེན་མོར། བདེན་གཉིས་དང་བདེན་བཞི དེ་ལྟར་
ལེགས་པར་བསྔོས་པའི་དངོས་པོ་མངོན་པར་སྤེལ་བར་བྱ་བ་ཡིན་པས་
གསུམ་པ་རྗེས་སུ་ཡི་རང་བ་ཡིད་ལ་བྱེད་པ་ཞེས་བྱ་བ། ཐབས་དང་
མི་དམིགས་པ་དག་གིས། ཞེས་པ་ནས་སྤྱིར་ནི་ལམ་ཤེས་པ་ཉིད་ཀྱི་
རྣམ་པ་སུམ་ཅུ་རྩ་དྲུག་ཡིན་ནོ་ཞེས་པའི་བར་རྒྱུགས་སྤྲོད་བྱེད།
དབྱར་ཆོས་ཆེན་མོར། སྐྱབས་གསུམ། སྤྱན་ལྔ། མངོན་ཤེས་
བཅས་སོ། །སྐབས་དང་བོ་རྣམས་ཀྱིས། ལོ་དང་བོའི་དགུན་ཆོས་
ཆེན་མོར། གནས་སྐབས་པའི་རྟེན་འབྲེལ་དང་ལུགས་འབྱུང་ལྡོག་
378

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གི་རྟེན་འབྲེལ་དང། ཀུན་བྱང་ཕྱོགས་ཀྱི་རྟེན་འབྲེལ་རྣམས་བུ་སྟོན་
རིན་པོ་ཆེ་རྟེན་འབྲེལ་ཀྱི་སྟེང་ནས་རྩོད། དེའི་འོག་ཏུ་རྣམ་པ་་་་་
ཐམས་ཅད་མཁྱེན་པ་ཉིད་ཀྱི་རྣམ་པ་དྲན་པ་ཉེར་བཞག་ནས་ཞེས་པ་
ནས་དེ་ལྟར་ན་སྤྱིར་གཅིག་ཏུ་བསྡོམས་ན་ནི་མཚན་ཉིད་དགུ་བཅུ་རྩ་
གཅིག་ཏུ་འགྱུར་རོ། ། ཞེས་པའི་བར་རྒྱུགས་སྤྲོད་བྱེད།། རྡོ་་
བཅལ་ལ། མ་རིག་པའི་རྟེན་འབྲེལ་དང་། ལས་ཀྱི་རྟེན་འབྲེལ་
་་་་་་་སོགས་རྫོགས་པར་བྱེད། དཔྱིད་ཆོས་ཆེན་མོར། ཀུན་གཞི་
རྫོགས་ནས་སྦྱོར་ལམ་ཚུགས། ཐར་བའི་ཆ་དང་མཐུན་པའི་དགེ་
བའི་རྩ་བ་དང་ལྡན་པ་ཁོ་ན་ལ་ཇི་སྐད་བཤད་པའི་སྦྱོར་བ་ཡོངས་སུ་
ཤེས་པ་འབྱུང་བས་ཐར་བའི་ཆ་དང་མཐུན་པ་ཞེས་པ་ནས་སྐབས་
བཞི་བའི་འགྲེལ་བའོ། ། . ཞེས་པའི་བར་རྒྱུགས་སྤྲོད་བྱེད།
ལོ་དབྱར་ཆོས་ཆེན་མོར། རིགས་རྒྱུད་བླ་མ་ལྟར་རྒྱས་པར་རྩོད།
གཉིས་པའི་དགུན་ཆོས་ཆེན་མོར། སྒྲུབ་པའི་དམིགས་པ་ནས་སྒྲུབ་
བཞི་རྫོགས་པར་བྱེད། སྐབས་ལྔ་བའི་དབུ་ནས་སྦྱིན་པ་ལ་སོགས་
པར་དམིགས་ཏེ་སྒྲུབ་པས་སྤྱོད་པ་རྣམ་པར་འཁྲུགས་པ་ལ་སྔ་མ་་་་
བཞིན་དུ་འཛིན་པར་རྣམ་པར་རྟོག་པ་སྒོམ་པའི་ལམ་གྱི་སྦྱོར་བའི་
གནས་སྐབས་ཀྱི་ཡུལ་ཅན་རྣམ་པ་དགུའོ། ། ཞེས་པའི་བར་རྒྱུགས་
སྤྲོད་བྱེད། རྡོ་བཅལ་ལ། སྐབས་གཉིས་པ་ཡོངས་རྫོགས།
དཔྱིད་ཆོས་ཆེན་མོར། དྲང་ངེས་རྣམ་འབྱེད་ཀྱི་དབུ་ནས་གྲུབ་དོན་
རྫོགས་པའི་བར། བམ་པོ་ལྔ་བ་ཞེས་པ་ནས་བཅོམ་ལྡན་འདས་ལ་
ཟད་པ་མི་མངའ་བའི་ཕྱིར་གོ་རིམས་བཞིན་དུ་སངས་རྒྱས་ཁྱབ་པ་
དང་། རྟག་པ་ཞེས་མངོན་པར་བརྗོད་དོ། །ཞེས་པའི་བར་རྒྱུགས་
སྤྲོད་བྱེད། དབྱར་ཆོས་ཆེན་མོར། སློབ་དཔོན་ཐོགས་མེད་ཀྱིས་
379

དཔལ་ལྡན་བཀྲ་ཤིས་ཆོས་སྡིངས་ཀྱི་རྩོད་ཡིག
གཙོ་བོར་དགོངས་འགྲེལ་ལ་བརྟེན་ཚུལ་ནས་སེམས་ཙམ་སྐོར་རྫོགས་
པར་བྱེད། སྐབས་བཞི་བའི་འཛིན་གྲྭ་བ་རྣམས་ཀྱིས། ལོ་དང་
བོའི་དགུན་ཆོས་ཆེན་མོར། རྣམ་པ་མདོར་བསྟན་ནས་རྣམ་མཁྱེན་
གྱི་རྣམ་པ་རྫོགས་པའི་བར། དེ་ལྟར་སྐུ་གཉིས་བསྟན་ནས།
གསུམ་པ་ལོངས་སྤྱོད་རྫོགས་པའི་སྐུ་ཞེས་པ་ནས་འགྲེལ་བ་དོན་གསལ་
གྱི་མཇུག་རྫོགས་པའི་བར་རྒྱུགས་སྤྲོད་བྱེད། རྡོ་བཅལ་ལ། སྣོད།
སྦྱོར་བ་ནས་མཚན་ཉིད་བཞི་རྫོགས་པའི་བར། དཔྱིད་ཆོས་ཆེན་
མོར། ཐར་ཆ། ངེས་ཆ། མཐོང་ལམ་ཕྱིར་མི་ལྡོག་པའི་རྟགས་
ཀྱི་བར། དྲང་ངེས་རྣམ་འབྱེད་ཀྱི་དབུ་ནས་གྲུབ་དོན་རྫོགས་པའི་
བར་རྒྱུགས་སྤྲོད་བྱེད། དབྱར་ཆོས་ཆེན་མོར། སྒོམ་ལམ་ཕྱིར་མི་
ལྡོག་པའི་རྟགས་སོགས་སྐབས་བཞི་བ་རྫོགས་ནས་རྩེ་སྦྱོར་ཚུགས།
ལོ་གཉིས་པའི་དགུན་ཆོས་ཆེན་མོར། སྐབས་ལྔ་བ་སོགས་རྫོགས་
ནས་བརྒྱད་པ་ཚུགས། སློབ་དཔོན་ཐོགས་མེད་ཀྱིས་གཙོ་བོར་་་་
དགོངས་འགྲེལ་ལ་བརྟེན་ཚུལ་ནས་དགག་བྱ་སྒྲོ་འདོགས་ངོས་བཟུང་
བའི་བར་རྒྱུགས་སྤྲོད་བྱེད། རྡོ་བཅལ་ལ། བསམ་གཟུགས་་་་་་་
ཚུགས། དཔྱིད་ཆོས་ཆེན་མོར། བསམ་གཟུགས་རྫོགས་པར་བྱེད།
དགག་བྱ་སྒྲོ་འདོགས་ངོས་བཟུང་བ་ནས་སེམས་ཙམ་སྐོར་རྫོགས་པའི་
བར་རྒྱུགས་སྤྲོད་བྱེད། དབྱར་ཆོས་ཆེན་མོར། དབུ་མའི་འདིར་
བསྟན་ཆོས་གསུམ་ཚུགས། དབུ་མའི་འཛིན་གྲྭ་བ་རྣམས་ཀྱིས།
ལོ་དང་བོའི་དགུན་ཆོས་ཆེན་མོར། སྙིང་རྗེ་རྫོགས་ནས་རིང་སོང་
ཚུགས། རྡོ་བཅལ་ལ། སེམས་བསྐྱེད་པ་གཉིས་པ་ནས་ལྔ་བའི་
བར་རྫོགས་ནས། སེམས་བསྐྱེད་པ་དྲུག་པ་ཚུགས། དཔྱིད་ཆོས་
ཆེན་མོར། དགག་བྱ་ངོས་འཛིན་དང༌། ཐལ་བཟློག དབྱར་
380 ―

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཆོས་ཆེན་མོར། བདེན་གཉིས་རྫོགས་ནས་བདག་འགོག་ཚུགས།
ལོ་གཉིས་པའི་དགུན་ཆོས་ཆེན་མོར། བདག་འགོག་རྫོགས་ནས་
ཚད་འགོག་ཚུགས། རྡོ་བཅལ་ལ། ཚད་འགོག་ནས་སེམས་་་་་
བསྐྱེད་པ་དྲུག་པ་རྫོགས་པའི་བར། དཔྱིད་ཆོས་ཆེན་མོར།
སེམས་བསྐྱེད་པ་བདུན་པ་ནས་མཇུག་རྫོགས་པའི་བར། དབྱར་
ཆོས་ཆེན་མོར། མངོན་པ་མཛོད་ཀྱི་གནས་དང་བོ་རྩོད། དབུ་མ་
བ་རྣམས་ཀྱིས་རྩ་ཤེས་སྐྱོར་སྦྱངས་བྱེད་དགོས། མཛོད་པ་བ་རྣམས་
མཛོད་འཛིན་གྲྭར་ལོ་བཞི་བཞུགས་དགོས་པས། མཛོད་དང་བོ་
རྣམས་ཀྱིས། ལོ་དང་བོའི་དགུན་ཆོས་ཆེན་མོར། མཛོད་གནས་
གཉིས་པ། རྡོ་བཅལ་ལ། གནས་གསུམ་པ་རྫོགས་ནས་བཞི་བ་
ཚུགས། དཔྱིད་ཆོས་ཆེན་མོར། གནས་བཞི་བ་རྫོགས་ནས་ལྔ་བ་
ཚུགས། དབྱར་ཆོས་ཆེན་མོར། གནས་ལྔ་བ་ནས་དྲུག་པ་རྫོགས་
པའི་བར། ལོ་གཉིས་པའི་དགུན་ཆོས་ཆེན་མོར། གནས་བདུན་
པ་ནས་མཛོད་གནས་བརྒྱད་པ་རྫོགས་པའི་བར། རྡོ་བཅལ་ནས་
དབྱར་ཆོས་ཆེན་མོའི་བར་དུ་མཛོད་གནས་བརྒྱད་ཀ་བསྲེས་ནས་རྩོད།
དབུ་མ་མཛོད་གཉིས་པ་དང་བསྲེས་ནས་ལོ་གཉིས་ལ་ལྷན་ཅིག་ཏུ་
མངོན་པ་མཛོད་ཀྱི་གཞུང་སྟེང་ནས་རྒྱ་ཆེར་རྩོད། མཛོད་ཀྱི་བསླབ་
བྱའི་གཞུང་གཙོ་བོ་ནི མཆིམས་འཇམ་པའི་དབྱངས་ཀྱི་ལེགས་
བཤད་མངོན་པའི་རྒྱན་ཡིན། མཛོད་རྩ་སྐྱོར་སྦྱངས་བྱེད་དགོས།
འདུལ་བའི་འཛིན་གྲྭ་གསར་བ་རྣམས་ཀྱིས། ལོ་དང་བོའི་དགུན་
ཆོས་ཆེན་མོར། འདུལ་བའི་མདོ་རྩ་བའི་དགོས་སོགས་ཆོས་བཞི་
ནས་སྔོན་ཆོག་རྫོགས་པའི་བར། རྡོ་བཅལ་ལ། འདུལ་བ་མདོར་
བསྡུས་དང་། དམོག་ཚུགས། དཔྱིད་ཆོས་ཆེན་མོར། ལྔ་ཕྲུགས་
381

བསྔོ་བ།
སོགས་ད་ལྟར་ཀྱི་ཆོ་ག་རྫོགས་པའི་བར། དབྱར་ཆོས་ཆེན་མོར།
ལྟུང་བ་སྡེ་ལྔ་རྫོགས་པའི་བར། ལོ་གཉིས་པའི་དགུན་ཆོས་ཆེན་མོར།
ཞུ་བ་སྤྱིར་བསྟན། རྡོ་བཅལ་ལ། འདུལ་བའི་གཞི་གསུམ། སྲ་
བརྐྱངས། དུས་ཚིགས་བཅས། དཔྱིད་ཆོས་ཆེན་མོར། ལུས་ཀྱི་
གཞི་བུ་སྟོན་རིན་པོ་ཆེའི་ལས་བརྒྱ་རྩ་གཅིག་གི་རྣམ་བཤད་ལྟར།
དབྱར་ཆོས་ཆེན་མོར། སྨན་དང་གོས་དང་། གོ་ལྤགས་ཀྱི་གཞི་
སོགས་ནས་གནས་མལ་གྱི་གཞི་རྫོགས་པའི་བར་རོ། ། འདུལ་བའི་
སྐབས་སུ་བསླབ་བྱའི་གཞུང་གཙོ་བོ་ནི། ཀུན་མཁྱེན་མཚོ་སྣ་བ་རྗེ་
བཙུན་ཤེས་རབ་བཟང་བོའི་ལེགས་བཤད་དག་ལ་བྱ་དགོས།
འདུལ་སྡོམ་སྐྱོར་སྦྱངས་བྱེད་དགོས་པ་ཡིན་ནོ། །
སྨྲས་པ། ཐུབ་པའི་བསྟན་པ་ཡུན་རིང་གནས་ཕྱིར་དང་། །
བདག་ཉིད་དལ་འབྱོར་ཐོབ་པའང་དོན་ལྡན་ཕྱིར། །བཀའ་པོད་ལྔ་
ལ་ཀློག་པ་ཐོས་བསམ་གྱིས། །བརྩོན་པ་ལྷུར་ལེན་མཛོད་ཅིག་ཤེས་
ལྡན་དག ། ཅེས་པ་འདི་ནི་དགེ་སློང་ཛྙཱ་ནའི་མིང་ཅན་གྱིས་སྦྱར་
བའོ། ། བློ་བཟང་དཔལ་ལྡན་གྱིས་ཡོན་སྦྱར་ཏེ་དྷཱི་ཚ་དཔལ་
ལྡན་བཀྲ་ཤིས་ཆོས་སྡིངས་སུ་སྤར་དུ་བསྒྲུབས་པའོ། །
382

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
༄༅། །བསྔོ་བ།
ཕུན་སུམ་ཚོགས་པའི་དགེ་འདུན་པ་རྣམས་ཀྱིས་བསྔོ་བའི་་
མཐུན་བསྒྱུར་ཐུགས་ལ་འདོགས་པར་ཞུ།
ཕྱོགས་བཅུའི་ཞིང་རབ་འབྱམས་ན་བཞུགས་པའི་བླ་མ་རྒྱལ་བ་
སྲས་དང་སློབ་མར་བཅས་པ་ཐམས་ཅད་དངོས་ཀྱི་སྦྱིན་པའི་བདག་
པོས་ཐོག་དྲངས་ནམ་མཁའི་མཐའ་དང་མཉམ་པའི་སེམས་ཅན་་་་་
ཐམས་ཅད་ལ་གཟིགས་ཤིང་། དགོངས་སུ་གསོལ། རང་ཅག་་
རྣམས་ཀྱིས་བསགས་པའི་དགེ་བའི་རྩ་བ་འདིས་མཚོན་རང་གཞན་སྐྱེ་
འཕགས་ཡོངས་ཀྱི་བསོད་ནམས་བྱ་བའི་གཞི་གསུམ་གྱི་དགེ་བའི་རྩ་བ་
མཐའ་དག་ཕྱོགས་གཅིག་ཏུ་བསྡོམས་པའི་མཐུ་ལ་བརྟེན་ནས་ཕན་
བདེ་ཀུན་གྱི་འབྱུང་གནས་རྒྱལ་བའི་བསྟན་པ་རིན་པོ་ཆེ་ཕྱོགས་ཐམས་
ཅད་དུ་དར་ཞིང་རྒྱས་ལ་ཡུན་རིང་གནས་པར་གྱུར་ཅིག །
བདག་ཅག་གི་སྟོན་པ་མཉམ་མེད་ཤཱཀྱའི་རྒྱལ་བོ་བསྟན་པའི་
གཏད་རབས་བདུན་དང་འཛམ་གླིང་མཛེས་པར་བྱེད་པའི་རྒྱན་དྲུག་
མཆོག་གཉིས་ལྔ་བརྒྱའི་གཙུག་རྒྱན་ཇོ་འབྲོམ་ཡབ་སྲས། རྗེ་ཐམས་
ཅད་མཁྱེན་པ་ཡབ་སྲས་ལ་སོགས་པའི་མྱ་ངན་ལས་འདས་པའི་ཚུལ་
བསྟན་པ་རྣམས་ཀྱི་ཐུགས་ཟག་མེད་ཀྱི་དགོངས་པ་ཡོངས་སུ་རྫོགས་
པར་གྱུར་ཅིག
ད་ལྟ་བཞུགས་པའི་བསྟན་འགྲོའི་དཔུང་གཉེན་ཆེན་པོ་སྤྱན་
383

བསྔོ་བ།
རས་གཟིགས་དབང་རྒྱལ་བ་བསྟན་འཛིན་རྒྱ་མཚོ་ལ་སོགས་པ་ཕྱོགས་
གང་དུ་འཚོ་ཞིང་གཞེས་པའི་བསྟན་འཛིན་གྱི་སྐྱེས་བུ་དམ་པ་རྣམས་
ཀྱི་ཞབས་པད་བརྟན་ཅིང་། བསྟན་འགྲོའི་དོན་དུ་དགོངས་པའི་
ཐུགས་ཀྱི་བཞེད་པ་མཐའ་དག་ལྷུན་གྱིས་གྲུབ་སྟེ་རྣམ་པར་དཀར་བའི་
མཛད་པ་འཕྲིན་ལས་རྣམས་གོང་ནས་གོང་དུ་འཕེལ་ཞིང་རྒྱས་པར་
གྱུར་ཅིག བསོད་ནམས་རྣམ་པར་སྨིན་པའི་ཞིང་ས་དམ་པ་ཚོགས་
མཆོག་འདུས་སྡེ་རིན་པོ་ཆེ་རྣམས་ཀྱི་ཆོས་སྤྱོད་བཅུ་ལ་སོགས་པའི་
བཤད་སྒྲུབ་བསྟན་པའི་བྱ་བ་མཐའ་དག་གོང་ནས་གོང་དུ་འཕེལ་ཞིང་
རྒྱས་པར་གྱུར་ཅིག །དགེ་བའི་རྩ་བ་འདི་དག་གི་མཐུ་ལ་བརྟེན་ནས་
ཚེ་ལས་འདས་པ་྾ ལ་སོགས་པ་རྣམས་ཀྱི་ཐོག་མེད་ནས་བསགས་
པའི་སྡིག་སྒྲིབ་ཐམས་ཅད་བྱང་ཞིང་དག་སྟེ་མྱུར་དུ་མངོན་པར་རྫོགས་
པར་འཚང་རྒྱ་བར་གྱུར་ཅིག སྦྱིན་པའི་བདག་པོ་ཚེ་དང་ལྡན་པ་
རྣམས་ཀྱི་རྐྱེན་ངན་ཕྱི་ནང་གི་ཉེར་འཚེ་ཐམས་ཅད་ཉེ་བར་ཞི་ཞིང་།
མཐུན་རྐྱེན་ཚེ་དང་བསོད་ནམས་དཔལ་དང་འབྱོར་བ་སོགས་ལེགས་
པའི་ཚོགས་མཐའ་དག་གོང་ནས་གོང་དུ་འཕེལ་ཞིང་རྒྱས་བར་གྱུར་
ཅིག ཡུལ་གྲུ་འདིས་མཚོན་པའི་ཡངས་པའི་འཇིག་རྟེན་ཀུན་ཏུ་
ཆར་ཆུ་དུས་སུ་འབེབས་ཤིང་། ལོ་ཕྱུགས་རྟག་ཏུ་ལེགས་པ་ལ་་་་
སོགས་པ་བཀྲ་ཤིས་དང་བདེ་ལེགས་རྒྱ་ཆེན་པོ་རྒྱུན་མི་འཆད་པར་
འབྱུང་བར་གྱུར་ཅིག མདོར་ན་སེམས་ཅན་ཐམས་ཅད་ཀྱི་སྒྲིབ་
གཉིས་བྱང་ཚོགས་གཉིས་རྫོགས་ཏེ་མྱུར་དུ་མངོན་པར་རྫོགས་པར་
འཚང་རྒྱ་བར་གྱུར་ཅིག འཇམ་དཔལ་དཔའ་བོས྾ ། ། ། །
--- 384

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
༄༅། །བཅོམ་ལྡན་འདས་ཀུན་རིག་གི་ཆོ་ག་
མདོར་བསྡུས་བཞུགས་སོ། །
ཐུགས་རྗེས་ཁྱབ་པའི་ཐུགས་དང་ལྡན་གྱུར་ཅིང༌། །བློ་གྲོས་་
སྡིག་བྲལ་གཏི་མུག་ཚོགས་ཀུན་བཅོམ། །མ་ལུས་རིགས་ཀྱི་པདྨའི་
ནང་བཞུགས་པ །བདེ་བར་གཤེགས་པ་རྣམས་ལ་སྐྱབས་སུ་མཆི། །
བློ་མཆོག་རྣམས་ཀྱི་ཀུན་དགའ་རྭ་བ་སྟེ། །དམན་པའི་འཇིགས་པ་
རྣམས་ཀྱི་རྒྱལ་བྱེད་ཚལ། །སྲིད་པའི་འབྱོར་བ་ཟིལ་གྱིས་གནོན་པའི་
མཆོག ། གསུང་མཆོག་ཆོས་ལ་བདག་ནི་སྐྱབས་སུ་མཆི། །འདོད་
ཆགས་ལ་སོགས་སྦྲུལ་གྱི་དུག་བཅོམ་ཞིང་། །བློ་གྲོས་རྣམ་རྒྱལ་ཐུགས་
རྗེ་ཆེ་ལྡན་པ། །བརྟུལ་ཞུགས་དབང་བོའི་ཚོགས་ལ་སྐྱབས་མཆི་་་་་
ཞིང་། །སྲིད་དང་བྲལ་བ་རྣམས་ལ་བདག་ཕྱག་འཚལ། །རྒྱུ་ཡིས་རྗེས་
ལ་བདག་པོའི་ཡུལ་བདག་ཉིད། །འབྲས་བུའི་སྟོབས་ཀྱིས་དགྲ་ལས་
རྒྱལ་གྱུར་པ། །སྙིང་རྗེའི་རྩ་བ་ཟུག་ཅིང་ཡང་དག་རྟོགས། །མཉམ་
མེད་བྱང་ཆུབ་སེམས་ནི་བསྐྱེད་པར་བགྱི། །ཞེས་སྐྱབས་འགྲོ་སེམས་
བསྐྱེད་ལན་གསུམ། ཨོཾ་སྭ་བྷཱ་ཝ་ཤུད་དྷ སརྦ་དྷམཱ3 སྭ་བྷཱ་
ཝ་ཤུ་་ཉཧཾ། ། སྟོང་བ་ཉིད་དུ་གྱུར། སྟོང་བའི་ངང་ལས།
ཊཱིཿ སཾཨཱ་ལས་སེངྒེས་བཏེགས་པའི་རིན་པོ་ཆེའི་ཁྲིའི་སྟེང་དུ་ཧྲི་ལས་
པད་མ་དང་ཨ་ལས་ཟླ་བའི་དཀྱིལ་འཁོར། དེའི་སྟེང་དུ་ཨོཾ་སརྦ་
བིད་སརྦ་ཨཱ་ཝ་ར་ཎཱ་བི་ཤོ་དྷ་ན་ཧ་ན་ཧཱུཾ་ཕཊ། དེའི་མཐའ་བསྐོར་དུ།
ཨོཾ་ན་མོ་བྷ་ག་ཝ་ཏེ་སརྦ་དུ་རྒ་ཏི་པ་རི་ཤོ་དྷ་ནེ་རཱ་ཛཱ་ཡ་ཏ་ཐཱ་ག་ཏ་ཡ་ཨ་
385

བཅོམ་ལྡན་འདས་ཀུན་རིག་གི་ཆོ་ག་མདོར་བསྡུས།
ར་ཧ་ཏེ་སཾ་མྱ་ཀ་སཾ་བུད་དྷ་ཡ། ཏ་དྱ་ཐཱ། ཨོཾ་ཤོ་དྷ་ནེ་ཤོ་དྷ་ནེ།
སརྦ་པཱ་པཾ་བི་ཤོ་དྷ་ནེ་ཤུ ་བི་ཤུ ་སརྦ་ཀརྨཿ ཨཱ་ཝ་ར་ཎ་བི་ཤོདྷ་
ནེ་སྭཱ་ཧཱ། དེ་ལས་འོད་ཟེར་དཔག་ཏུ་མེད་པ་འཕྲོས། གཞལ་དུ་
མེད་པའི་སེམས་ཅན་གྱི་དོན་མཛད་པ་བཅུ་གཉིས་ཀྱི་ཚུལ་དུ་མཛད།
སླར་འདུས་སྔགས་འཕྲེང་ལ་ཐིམ། དེ་ཡོངས་སུ་གྱུར་པ་ལས་རང་
ཉིད་བཅོམ་ལྡན་འདས་ཀུན་རིག་སྐུ་མདོག་དཀར་པོ ཞལ་བཞི་
དཀར་བ། ཕྱག་གཉིས་ཏིང་ངེ་འཛིན་གྱི་ཕྱག་རྒྱས་འཁོར་ལོ་རྩིབས་
བརྒྱད་པ་བསྣམས་ཤིང་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ།
དར་ལའི་སྟོད་གཡོགས་དང་སྨད་གཡོགས་ཅན་ཞི་བའི་གཟིགས་་་་་
སྟངས་མཛད་ཅིང་རྡོ་རྗེའི་སྐྱིལ་མོ་ཀྲུང་གིས་བཞུགས་པ་ཉི་མའི་འོད་
ཀྱི་རྒྱབ་ཡོལ་མངའ་བ། རང་གི་སྤྱི་བོར་ཨོཾ་དཀར་པོ། མགྲིན་པ་
ཨཱཿདམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཨོཾ་ལས་འོད་
ཟེར་འཕྲོས་པས། བཅོམ་ལྡན་འདས་ཀུན་རིག་གི་ལྷ་ཚོགས་ལ་་་
སངས་རྒྱས་དང་བྱང་ཆུབ་སེམས་དཔས་བསྐོར་བ་མདུན་གྱི་ནམ་་
མཁར་སྤྱན་དྲངས། རྡོ་རྗེ་བསྡུ་བའི་ཕྱག་རྒྱ་བྱ། ཛཿ ཧཱུྃ་བཾ་ཧོཿ
རང་དང་གཉིས་སུ་མེད་པར་གྱུར། ཨོཾ་སརྦ་བིད་ཨོཾ། ཨོཾ་སརྦ་བིད་
༠༠ ཨོཾ་སརྦ་བིད་ཧཱུཾ། ཞེས་གནས་གསུམ་བྱིན་གྱིས་བརླབ།
ཀུན་རིག་གི་དམ་རྒྱ་བཅིངས་ལ། ལྷ་རང་གི་ཐུགས་ཀར་ཟླ་བའི་
སྟེང་དུ་ཧཱུཾ་ལས་རྡོ་རྗེ་རྩེ་ལྔ་བ་ཐོག་མཐའ་མེད་པའི་ཆོས་ཉིད་ཀྱི་ངོ་བོས་
མཚན་པར་གྱུར། ༀ་སརྦ་བིད་སརྦ་ཨཱ་ཝ་ར་ཎ་བི་ཤོ་དྷ་ན་ཧ་ན་ཧཱུྃ་
ཕཊ། ཆོས་རྒྱ་ནི། ལྷ་རང་གི་ལྐོག་མར་དྷཱི་ལས་པད་མ་དམར་པོ་
འདབ་མ་བརྒྱད་པའི་ལྕེའི་ཐད་ཀའི་འདབ་མར་ཨཱ་ལས་ཟླ་བའི་སྟེང་
དུ་་ཧཱུཾ་ལས་རྡོ་རྗེ་དཀར་པོ་རྩེ་ལྔ་བ་མཆུར་ཉལ་བས་མཚན་པར་གྱུར།
386

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཨོཾ་བཛྲ་ཛཱི་ཏྭ། ཨོཾསརྦ་བིད་྾ཧཱུཾ་ཕཊ། རྡོ་རྗེའི་ལྟེ་བ་ལ་ལྷ་རང་གི་
སྔགས་ཀྱིས་མཚན་གྱུར་པར་བསམ། ཨོྃ་བིད་དྷ་ཨ་བྷི་ཥི་ཉྩ་ཨོྃ། ཨོཾ་
བཛྲ་ཨ་བྷི་ཥི་ཉྩ་ཧཱུཾ། ཨོཾ་རཏྣ་ཨ་བྷི་ཥིཉྩ་ཏྟཱི། ཨོཾ་པདྨ་ཨ་བྷིཥི་ཉྩ་ཧྲཱིཿ
ཨོཾ་ཀརྨ་ཨ་བྷི་ཥི་ཉྩ་ཨཱཿ ཞེས་དབང་བསྐུར། ཨོཾ་ན་མོ་བྷ་ག་ཝ་ཏེ་
སརྦ་དུརྒ་ཏི་྾ ཤོ་དྷ་ནེ་སྭ་ཧཱ། ཨོཾ་སརྦ་བིད་X ཧ་ན་ཧཱུྃ་ཕཊ།
བཅོམ་ལྡན་འདས་ངན་སོང་ཐམས་ཅད་ཡོངས་སུ་སྦྱོང་བ་གཟི་བརྗིད་
ཀྱི་རྒྱལ་བོ་ཀུན་རིག་རྣམ་པར་སྣང་མཛད་ཀྱིས་བདག་སོགས་སེམས་
ཅན་ཐམས་ཅད་ཀྱི་རྒྱུད་ལ་ཟབ་གསལ་གཉིས་སུ་མེད་པ་ལ་སོགས་པ་
ལམ་གྱི་རྟོགས་པ་མཐའ་དག་སྐྱེ་བར་མཛད་དུ་གསོལ། ཨོཾ་སརྦ་ཏ་
ཐཱ་ག་ཏ་ཨོཾ་ཨཱཿཧཱུྃ་པཱུ་ཛ་མེ་གྷ་ས་མུ་ཏྲ་སྤ་ར་ཎ་ས་མ་ཡེ་ཧཱུཾ། ནས།
ཤཔྟ་པཱུ་ཛ་མེ྾ས་མ་ཡེ་ཧཱུཾ། བཛྲ་ལཱ་སྱ། བཛྲ་མཱ་ལེ། བཛྲ་གཱི་རྟི།
བཛྲ་ནི་ཏྱ། བཛྲ་དྷུ་པེ། བཛྲ་པུ་ཧྥེ། བཛྲ་ཨ་ལོ་ཀེ། བཛྲ་ག
། ཞེས་མཆོད། ཆོས་དབྱིངས་ཡེ་ཤེས་རྣམ་པར་དག །རྣམ་
པཪ་སྣང་མཛད་བཅོམ་ལྡན་འདས། །ཏིང་ངེ་འཛིན་ལྡན་ཕྱག་རྒྱ་
ཅན། ། ཕྱག་འཚལ་བཅོམ་ལྡན་ཀུན་རིག་ལ། ། ཞེས་བསྟོད།
བཟླས་པ་བྱ་བ་ནི། ལྷ་རང་གི་ཐུགས་ཀར་ཟླ་བའི་སྟེང་དུ་སྙིང་བོ་
དང་། རྩ་རིག་གི་སྔགས་མུ་ཏིག་གི་ཕྲེང་བ་ལྟ་བུས་བསྐོར་བ་ལས་
དུས་མཐའི་མེ་དང་འདྲ་བའི་འོད་ཟེར་འཕྲོ་ཞིང་། ཞལ་ཐམས་ཅད་
ནས་སྔགས་ཀྱི་སྒྲ་བྱུང་བར་གྱུར། ཨོཾ་སརྦ་བིད་྾སོགས་སྙིང་བོ་
དང་། ཨོཾ་ན་མོ་བྷ་ག་ཝ་ཏེ་སོགས་རྩ་རིག་བཟླས་ལ། ཐུན་འཇོག་
ཁར་ཡིག་རྒྱས་བརྟན་པར་བྱ། ཨོཾ་སརྦ་ཏ་ཐཱ་ག་ཏ་ཨཉྙཾ་ནས་ཤཔྟའི་
བར་གྱིས་མཆོད། ཆོས་དབྱངས་ཡེ་ཤེས་སོགས་ཀྱིས་བསྟོད་པར་
བྱའོ། ། བདག་གི་དགེ་བའི་ལས་རྣམས་འདི་དག་གིས། །འཇིག་
་་387

བཅོམ་ལྡན་འདས་ཀུན་རིག་གི་ཆོ་ག་མདོར་བསྡུས།
རྟེན་འདིར་ནི་མྱུར་དུ་སངས་རྒྱས་ཤོག ། འགྲོ་ལ་ཕན་ཕྱིར་ཆོས་
རྣམས་སྟོན་བགྱིད་ཅིང་། །སེམས་ཅན་སྡུག་བསྔལ་མང་བོ་གཟིར་་
ལས་སྒྲོལ། ཞེས་སྨོན་ལམ་གདབ་བོ། ། ཕན་ཡོན་ནི། སྦྱོང་
རྒྱུད་ལས། མདོར་ན་དྲན་པ་ཙམ་གྱིས་ཀྱང་བསོད་ནམས་ཆུང་བའི་
སེམས་ཅན་རྣམས་ངན་སོང་གི་རྒྱུད་ཐམས་ཅད་ལས་བདེ་བླག་ཏུ་རྣམ་
པར་གྲོལ་བར་འགྱུར་བ་ཡིན་ནོ། ། ཨོཾ་ན་མོ་བྷ་ག་ཝ་ཏེ། ཞེས་པ་
ནས། གསང་བའི་སྙིང་བོ་འདི་རིགས་ཀྱི་བུའམ་རིགས་ཀྱི་བུ་མོ་གང་
ཡང་རུང་བས་མིང་ཙམ་ཉན་ཏམ། བཅངས་སམ། ཀླགས་སམ།
ཞེས་པ་ནས། དེ་དག་སྡིག་པ་གང་ཡང་ཉེས་པར་མི་འགྱུར། ངན་
སོང་དུ་འགྲོ་བར་མི་འགྱུར་རོ། ། ཞེས་དང་། མདོར་ན་འཇིག་
རྟེན་ནམ་འཇིག་རྟེན་ལས་འདས་པའི་ཕན་པ་དང་བདེ་བ་ཐམས་ཅད་
མྱོང་བར་འགྱུར་རོ། ། ཞེས་གསུངས་པ་ལྟར་རོ། ། ཀུན་རིག་
གི་ཆོ་ག་མདོར་བསྡུས་འདི་ནི། ཨོ་བསོ་དགོན་པའི་གནས་བརྟན་
བསམ་གཏན་རྒྱ་མཚོ་དང༌། རྐང་ཚའི་དགོན་ཆེན་གྱི་དབུ་མཛད་
བསོད་ནམས་རྒྱ་མཚོ་སོགས་ཀྱིས། རྒྱུན་གྱི་ཉམས་ལེན་དུ་ཆོ་ག་
བསྡུས་པ་འདི་ལྟ་བུ་ཞིག་འབྲི་དགོས་ཞེས་ཡང་ཡང་བཤད་པ་ལྟར།
དགེ་སློང་ཡེ་ཤེས་རྒྱ་མཚོས་ཀུན་རིག་རྩ་བའི་དཀྱིས་འཁོར་གྱི་ཆོ་ག་
སོགས་ལ་བརྟེན་ནས་བྲིས་པ་དགེ་ལེགས་སུ་གྱུར་ཅིག།
——— 388

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
༄༅། །ཞབས་བརྟན་གསོལ་འདེབས་
བཞུགས་སོ། །
ཨོཾ་སྭ་སྟི། རྨད་བྱུང་ཐུགས་བསྐྱེད་སྨོན་ལམ་ཆེན་པོའི་
མཐུས། །འཇམ་དབྱངས་བླ་མ་བློ་བཟང་གྲགས་པ་ཡི། །མདོ་རྒྱུད་
བསྟན་པ་ཪབ་ཏུ་རྒྱས་མཛད་པ། །དཔལ་ལྡན་བླ་མའི་ཞབས་ལ་་་
གསོལ་བ་འདེབས། །ཚད་མེད་གདུལ་བྱའི་རང་རང་སྐལ་བ་་་་་་་་་
བཞིན། །བཤད་སྒྲུབ་བྱ་བ་ལས་ཀྱི་འཁོར་ལོ་སོགས། །གཞན་དོན་
ལྷུན་གྱིས་གྲུབ་པའི་སེམས་དཔའ་ཆེ། །མ་ལུས་འགྲོ་བའི་མགོན་དུ་
ཞབས་བརྟན་ཤོག ། གསེར་མདོག་ཅོད་པན་འཆིང་བའི་རང་་
ལུགས་མཆོག ། གསང་ཆེན་བསྟན་པའི་སྙིང་བོ་དུས་ཀྱི་མཐར། །
འཛིན་སྐྱོང་སྤེལ་བའི་ཟླ་མེད་སློབ་དཔོན་ནི། །དགེ་ལྡན་བསྟན་པའི་
དཔལ་དུ་ཞབས་བརྟན་ཤོག ། གྱ་ནོམ་ཞི་བ་ཐེག་གསུམ་དམ་པའི་
ཆོས། །གོང་ནས་གོང་དུ་མཆོད་པའི་ངོ་མཚར་གྱིས། །མཐའ་ཡས་
འགྲོ་བའི་མགོན་དང་སྐྱབས་གྱུར་པ། །རྒྱལ་སྲས་བདག་ཉིད་ཆེན་པོ་
ཞབས་བརྟན་ཤོག ། བསླུ་མེད་དཀོན་མཆོག་གསུམ་གྱི་བྱིན་བརླབ་
དང་། །ཚེ་ཡི་ལྷ་མཆོག་རྣམས་ཀྱི་ཐུགས་རྗེ་དང༌། །བདག་ཅག་རྩེ་
གཅིག་གསོལ་བ་བཏབ་པའི་མཐུས། །སྨོན་པའི་དོན་རྣམས་ཡིད་་་་
བཞིན་འགྲུབ་གྱུར་ཅིག ། བསྟན་པའི་དཔལ་གྱུར་བླ་མའི་ཞབས་
པད་བརྟན། །བསྟན་འཛིན་སྐྱེས་བུ་ས་སྟེང་ཡོངས་ལ་ཁྱབ། །བསྟན་
པའི་སྦྱིན་བདག་མངའ་ཐང་འབྱོར་བ་རྒྱས། །བསྟན་པ་ཡུན་རིང་
389

༄༅། །ཞབས་བརྟན་གསོལ་འདེབས་ཁག་བཞི།
གནས་པའི་བཀྲ་ཤིས་ཤོག ། ཅེས་མཁས་བཙུན་བཟང་གསུམ་གྱི་
བདག་ཉིད་ལུང་དང་རྟོགས་པའི་ཡོན་ཏན་གྱིས་མངོན་པར་མཐོ་བ།
ཨ་ཚོགས་དགེ་བཤེས་རིན་པོ་ཆེ་༧འཇམ་དབྱངས་བློ་བཟང་་
བསྟན་པ་རབ་རྒྱས་དཔལ་བཟང་བོའི་ཞབས་བརྟན་སྨོན་ཚིག་འདི་ལྟ་
བུ་ཞིག་དགོས་ཞེས་ཨ་ཚོགས་དགོན་པའི་གྲྭ་རིགས་བློ་བཟང་མཁས་
བཙུན་ནས་བསྐུལ་བའི་ངོར་ལྷ་རྗེ་ཡེ་ཤེས་རྒྱ་མཚོ་ཞེས་བྱ་བས་བྲིས་
པའོ། ། སརྦ་མངྒ་ལཾ།
390

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
༄༅། །ཞབས་བརྟན་གསོལ་འདེབས
བཞུགསསོ། །
ཨོཾ་སྭ་སྟི། །བློ་ལྡན་ཀུན་བཟང་སྤྱོད་པ་རྨད་དུ་བྱུང༌། །མཁས་
བཙུན་བཟང་བོའི་གྲགས་པ་དོན་དང་ལྡན། །ཚད་མེད་སྨོན་ལམ་རྒྱ་
མཚོ་ལྟར་ཟབ་པ། །དཔལ་ལྡན་བླ་མའི་ཞབས་ལ་གསོལ་
འདེབས། །སྐྱེས་སྦྱངས་བློ་གྲོས་ཆེན་པོས་ཐོས་བསམ་གྱིས། །སྡེ་སྣོད་
གསུམ་དང་རིག་པའི་གནས་ལ་སོགས། །རང་གཞན་གྲུབ་མཐའ་རྒྱ་
མཚོའི་ཕ་རོལ་སོན། །མང་ཐོས་མཁས་པའི་དབང་བོ་ཞབས་བརྟན་
ཤོག ། མཉམ་མེད་ཐུབ་པ་ཆེན་པོའི་རྒྱལ་ཚབ་ཏུ། །བཀུར་བར་
འོས་པའི་བརྟན་མཁས་ཡོན་ཏན་ལྡན། །ཚུལ་ཁྲིམས་ཕུང་བོ་ཡོངས་
སུ་རྫོགས་པ་ཡི། །གནས་བརྟན་བཙུན་པ་ཆེན་པོ་ཞབས་བརྟན་ཤོག
། འབད་མེད་ལྷུན་གྲུབ་གདུལ་བྱའི་ཚོགས་རྣམས་ལ། །བརྩེ་བ་ཆེན་
པོས་རང་རང་སྐལ་བ་བཞིན། །སྲིད་ཞིའི་དགེ་ལེགས་འདོད་པ་ཀུན་
འཇོ་བའི། །རྒྱལ་སྲས་གཞན་ཕན་བཟང་བོ་ཞབས་བརྟན་ཤོག །
བསོད་ནམས་ཆེན་པོའི་དཀྱིལ་འཁོར་རབ་ཏུ་རྒྱས། །འཕྲིན་ལས་བཀྲ་
ཤིས་སྣང་བས་ཕྱོགས་ཀུན་ཁྱབ། །ལུང་རྟོགས་བདུད་རྩིའི་གཏེར་གྱུར་
སྨྲ་བའི་ཟླ། །ཐུབ་བསྟན་ནམ་མཁའི་རྒྱན་དུ་ཞབས་བརྟན་ཤོག །
ཡེ་ཤེས་མགོན་པོ་ཕྱོགས་སྐྱོང་རྒྱལ་ཆེན་སོགས། །འདས་དང་མ་་་་
འདས་བསྟན་སྲུང་རྒྱ་མཚོ་ཡིས། །ཕྱི་ནང་གསང་བའི་བར་ཆད་སེལ་
བ་དང་། །འཕྲིན་ལས་རྣམ་བཞི་བཀའ་བཞིན་སྒྲུབ་པར་མཛོད། །
391

༄༅།།ཞབས་བརྟན་གསོལ་འདེབས་ཁག་བཞི།
བསླུ་མེད་དཀོན་མཆོག་གསུམ་གྱི་བྱིན་རླབས་དང༌། །རྗེ་བཙུན་རྣམ་
པར་རྒྱལ་མའི་ཐུགས་རྗེ་དང༌། །བདག་ཅག་མོས་ལྡན་ཡོངས་ཀྱི་དད་
པའི་མཐུས། །སྨོན་པའི་དོན་རྣམས་ཡིད་བཞིན་འགྲུབ་པར་ཤོག །
རྗེ་བཙུན་བླ་མ་སྐུ་ཚེ་ཪབ་བརྟན་ཅིང་། །རྣམ་དཀར་འཕྲིན་ལས་་
ཕྱོགས་བཅུར་རྒྱས་པ་དང༌། །བློ་བཟང་བསྟན་པའི་སྒྲོན་མེ་ས་གསུམ་
གྱི། །འགྲོ་བའི་མུན་སེལ་རྟག་ཏུ་གནས་གྱུར་ཅིག ། ཅེས་ལུང་དང་
རྟོགས་པའི་ཡོན་ཏན་གྱིས་མངོན་པར་མཐོ་བ། མཁས་བཙུན་་་་་་
བཟང་གསུམ་གྱི་བདག་ཉིད་རྗེ་བཙུན ༧བློ་བཟང་གྲགས་པ་རྒྱ་
མཚོ་དཔལ་བཟང་བོའི་ཞབས་བརྟན་གསོལ་འདེབས་ཞིག་དགོས་་
ཞེས་སྐུ་ཕྲེང་སྔ་ཕྱི་དག་ཚུལ་བཞིན་དུ་བསྟེན་པའི་ལྷག་བསམ་ཅན་བྱ་
བཏང་བ་དམ་ཆོས་རྒྱ་མཚོ་དང་། བཤེས་གཉེན་བློ་བཟང་རྒྱ་མཚོ།
སྤྲེལ་རྫོང་རིག་གྲོལ་རྒྱ་མཚོ་རྣམས་ནས་བསྐུལ་བ་ལྟར། བཙུན་པ་ཡེ་
ཤེས་རྒྱ་མཚོས་རབ་རྒྱལ་ཤིང་སྟག་ཟླ་ཚེས་ལ་བྲིས་པའོ། །
392

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
༄༅། །ཞབས་བརྟན་གསོལ་འདེབས
བཞུགས་སོ། །
ཨོཾ་སྭ་སྟི། བློ་བཟང་རྒྱལ་བསྟན་འཛིན་སྐྱོང་སྤེལ་བའི་
གཉེན། །ལུང་རྟོགས་ཡོན་ཏན་ཡེ་ཤེས་མཆོག་གི་སྐུ། །བདག་ཅག་
དད་པས་རྩེ་གཅིག་གསོལ་བཏབ་ན། །བསྐལ་བ་རྒྱ་མཚོར་བརྩེ་བས་
ཞབས་བརྟན་མཛོད། །སྙིགས་མ་ལྔ་བདོའི་མུན་ཁྲོད་དེང་གི་ཆར། །
མཁས་བཙུན་བཟང་བའི་འོད་ཟེར་འབུམ་འཕྲོ་ཞིང་། །ཀུན་བཟང་
སྤྱོད་པའི་སྣང་བ་དམ་པ་ཡིས། །ཕྱོགས་ཀུན་ཉིན་མོཪ་མཛད་ལ་་་
གསོལ་བ་འདེབས། །རྨད་བྱུང་ཐུགས་བསྐྱེད་ལྷ་ཡི་ལམ་ཡངས་་་་་་་་
པོར། །བརྩེ་ཆེན་སྦྱིན་སྔོན་རོལ་བའི་བ་གམ་ལས། །ཟབ་རྒྱས་ལེགས་
བཤད་ཆར་ཆེན་འཇོ་བ་ཡིས། །ཐུབ་བསྟན་དབྱར་གྱི་ལང་ཚོ་རྒྱས་
པར་མཛོད། །ཡོན་ཏན་བཞི་ལྡན་ཚངས་སྤྱོད་བདུད་རྩིའི་གཏེར། །
བྱང་ཆུབ་སེམས་ཀྱི་ཟླ་བའི་དཀྱིལ་འཁོར་རྒྱས། །རབ་འབྱམས་གསུང་
གི་འོད་དཀར་སྣང་བ་ཡིས། །འགྲོ་བའི་མ་རིག་མུན་སེལ་ཞབས་་་
བརྟན་ཤོག །བསླུ་མེད་དཀོན་མཆོག་གསུམ་གྱི་བྱིན་རླབས་དང་། །
བསྟན་སྲུང་ཚངས་དབང་ལྷ་ཡི་མཐུ་སྟོབས་དང༌། །བདག་ཅག་་་་་་
རྣམས་ཀྱི་ལྷག་བསམ་དག་པའི་མཐུས། །སྨོན་པའི་དོན་རྣམས་ཡིད་
བཞིན་འགྲུབ་པར་ཤོག ། རྗེས་བཙུན་བླ་མ་སྐུ་ཚེ་རབ་བསྟན་་་་་
ཅིང་། །རྣམ་དཀར་དོན་རྣམས་ཡིད་བཞིན་འགྲུབ་པར་ཤོག །
ཅེས་མཚོ་སྔོན་འཁྱམས་ཪུ་དགོན་པའི་བླ་མ་མཁས་བཙུན་བཟང་་
393

༄༅། །ཞབས་བརྟན་གསོལ་འདེབས་ཁག་བཞི།
གསུམ་གྱི་བདག་ཉིད། སྐུ་ཞབས་མགོན་པོ་ཚང་༧ བློ་བཟང་ཡེ་
ཤེས་རྒྱ་མཚོ་དཔལ་བཟང་བོའི་ཞབས་བརྟན་གསོལ་འདེབས་ཞིག་
དགོས་ཞེས་སྤྲེ་ནག་སྤྲུལ་བའི་སྐུ་བློ་བཟང་སྙན་གྲགས་རྒྱ་མཚོ། རི་
ཁྲོད་དབང་བོ་བློ་བཟང་ཐོགས་མེད། ཁ་སྒང་ཚུལ་ཁྲིམས་རྒྱ་མཚོ།
བློ་བཟང་རྒྱ་མཚོ། ཆོས་ཚའི་ཤེས་རབ་རྒྱ་མཚོ། བློ་བཟང་རྒྱ་མཚོ།
ཤེས་རབ་བཟང་བོ་སོགས་ཀྱི་ཡང་ཡང་བསྐུལ་བ་ལ་བརྟེན་ནས་བཙུན་
པ་ཡེ་ཤེས་རྒྱ་མཚོ་ཞེས་བྱ་བས་སྦྱར་བའོ། །
394

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཞབས་བརྟན་གསོལ་འདེབས་བཞུགས་སོ། །
མཁྱེན་པའི་ཕུང་བོ་འཇམ་དབྱངས་གཞོན་ནུའི་གར། །རྒྱལ་བ་
གཉིས་བ་བློ་བཟང་གྲགས་པའི་བསྟན། །དར་རྒྱས་མཛད་པའི་སྨོན་
འབྲས་ལྷུན་གྱིས་གྲུབ། །དཔལ་ལྡན་བླ་མའི་ཞབས་ལ་གསོལ་བ་་་་་
འདེབས། །ཆགས་མེད་འདོད་ཆུང་འཕགས་པའི་རིགས་ལ་གནས། །
མཁས་བཙུན་བཟང་བོའི་རྣམ་ཐར་རྨད་དུ་བྱུང༌། །སྡེ་སྣོད་གསུམ་
དང་རྒྱུད་སྡེ་རྣམ་བཞི་སོགས། །མང་ཐོས་བཤེས་གཉེན་ཆེན་པོ་་་་་
ཞབས་བརྟན་ཤོག ། མི་འདོད་ཅི་ཙམ་སྟེང་དུ་བབས་གྱུར་ཀྱང་། །
ལྷག་བསམ་ཐུགས་རྗེ་ཕྱིར་ཞིང་འཕེལ་བ་ལས། །སྒོ་གསུམ་བྱམས་
༼པའི་རང་བཞིན་འདོར་མེད་པའི། །རྒྱལ་སྲས་སེམས་དཔའ་ཆེན་པོ་
ཞབས་བརྟན་ཤོག ། ཐོས་བསམ་བཤད་སྒྲུབ་བྱ་བས་དུས་ཀྱི་་་་
མཐར། །ཐུབ་བསྟན་མི་ནུབ་རྒྱལ་མཚན་འཛིན་པ་ལ། །ཟླ་བྲལ་ངུར་
སྨྲིག་འཆང་བ་ཡོངས་ཀྱི་རྗེ། །གནས་བརྟན་འདུལ་འཛིན་ཆེན་པོ་
ཞབས་བརྟན་ཤོག ། བསླུ་མེད་དཀོན་མཆོག་གསུམ་གྱི་བྱིན་རླབས་
དང་། ། ཚེ་ཡི་ལྷ་མཆོག་རྣམས་ཀྱི་ཐུགས་རྗེ་དང་། །བདག་ཅག་རྩེ་
གཅིག་གསོལ་བ་བཏབ་པའི་འཐུས། །སྨོན་པའི་དོན་རྣམས་ཡིད་་་
བཞིན་འགྲུབ་གྱུར་ཅིག ། ཅེས་དགེ་བའི་བཤེས་གཉེན་ཆེན་པོ་ཆོས་
རྗེ་རིན་པོ་ཆེ་༧འཇམ་དབྱངས་བློ་བཟང་བསྟན་དར་དཔལ་བཟང་
བོའི་ཞབས་བརྟན་སྨོན་ཚིག་འདི་ལྟ་བུ་ཞིག་དགོས་ཞེས་མང་རའི་ཆོས་
སྡེ་ཆེན་པོ་བཤད་སྒྲུབ་དར་རྒྱས་གླིང་གི་དགེ་བའི་བཤེས་གཉེན་རྣམས་
ཀྱིས་བསྐུལ་ངོར་༧/དགེ་སློང་ཡེ་ཤེས་རྒྱ་མཚོས་བྲིས་སོ། །
395

མང་རའི་དགོན་ཆེན་གྱི་བྱམས་ཁང་ཆེན་མོའི་དཀར་ཆག
མང་རའི་དགོན་ཆེན་གྱི་བྱམས་ཁང་ཆེན་མོའི་
དཀར་ཆག་རྩོམ་འཕྲོ་མ།
ཨོཾ་སྭ་སྟི་དྷི། ཚོགས་གཉིས་གསེར་གྱི་ས་གཞི་དཀྱིལ་འཁོར་
ལས་གྲུབ་སྟོབས་བཅུའི་རིན་ཆེན་དཔལ་གྱིས་མཐོ །དྲེགས་ལྡན་་
གསེར་རིའི་ཕྲེང་བ་ཟིལ་གནོན་སྐུ་བཞིའི་བང་རིམ་མངོན་པར་་་་་་་་
མཐོ། །འགྲོ་ཁམས་བཻཌཱུརྱ་ཡི་ས་གཞི་གྲངས་མེད་སྤྲུལ་བའི་སྣང་་་་་་
བརྙན་འཆར། །བདུད་བཞི་ལྷ་མིན་གཡུལ་ལས་རྣམ་རྒྱལ་ཐུབ་དབང་
ཞབས་ཀྱི་པདྨོར་འདུད། །འདྲེན་པ་སྟོབས་བཅུ་མངའ་བའི་རྒྱལ་ཚབ་
རྗེ་བཙུན་མི་ཕམ་མགོན་པོ་ཞེས། །མཚན་ནི་མེ་ཏོག་ཕྲེང་བ་ཡང་ནི་
སྲིད་གསུམ་རྣ་བའི་རྒྱན་དུ་མངོན༌། །གང་ཞིག་སྙིང་ནས་དད་པའི་མེ་
ཏོག་གང་གི་མདུན་དུ་འཐོར་ཙམ་གྱིས། །ཟད་པ་མེད་པའི་དགེ་་
ལེགས་ཆར་གྱིས་བདག་ཅག་ཀུན་ནས་ཚིམ་མཛད་པ། །ཡིད་དགའ་
ཆོས་འཛིན་ཞིང་གི་མགོན་ལ་སྒོ་གསུམ་གུས་པས་ཕྱག་མཚལ་ལོ། །
ཐུགས་རྗེ་ཉི་མ་འབར་བའི་གདེངས་ཀ་ནས། །སྨོན་ལམ་ཆེན་པོའི་
འོད་ཟེར་ཀུན་ཏུ་འཕྲོ། །སྙིགས་མའི་འགྲོ་ལ་སྙིང་རྗེ་སྣང་བས་ཁྱབ། །
བཅོམ་ལྡན་བདེ་གཤེགས་བརྒྱད་ལ་ཕྱག་འཚལ་ལོ། །དཔག་ཡས་མཚོ་
ལ་ཟླ་བའི་གཟུགས་བརྙན་བཞིན། །འཇམ་པའི་དབྱངས་དང་འཇིག་
རྟེན་དབང་ཕྱུག་སོགས། །སྐལ་བ་ཇི་བཞིན་གང་ལ་གང་འཚམ་་་་
སྟོན། །རྒྱལ་སྲས་སེམས་དཔའ་བརྒྱད་ལ་ཕྱག་འཚལ་ལོ། །ཤཱཀྱའི་
རྒྱལ་བོའི་གསུང་རབ་མེ་ཏོག་ཕྲེང་། །གང་ལ་གཏད་པ་རིག་དང་་
396

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཞབས་སུ་ལྡན། །སྐྱེ་དགུའི་བསོད་ནམས་ཞིང་དུ་འཚོ་བཞེས་བའི། །
འཕགས་པའི་གནས་བརྟན་ཞབས་ལ་གུས་ཕྱག་འཚལ། །མཁས་པའི་
མཆོག་གྱུར་འོད་ཟེར་རྒྱལ་མཚན་དང་། །གསེར་ཁང་རྗེ་བཙུན་་་་་་
བསྟན་འཛིན་རྒྱ་མཚོའི་ཞབས། །དེའི་སྲས་མཆོག་གྱུར་རྙེ་བ་རིན་པོ་
ཆེ། །ཐམས་ཅད་མཁྱེན་པའི་ཞབས་ལ་སྙིང་ནས་འདུད། །སྡེ་སྣོད་
ཆེན་པོ་ཇི་བཞིན་སྨྲ་བས་མཁས། །ཚུལ་ཁྲིམས་ཕུང་བོ་ཡོངས་སུ་་
རྫོགས་པས་བཙུན། ། བྱང་ཆུབ་སེམས་དཔའ་ཆེན་པོའི་ཚུལ་གྱིས་་་
བཟང་། །ཆོས་རྗེ་བློ་བཟང་བསྟན་དར་བ་ལ་འདུད། །བཤད་སྒྲུབ་
དཔལ་ལྡན་མང་རའི་དགོན་ཆེན་གྱི། །གསེར་ཁང་བྱམས་སྐུ་མཐོང་
གྲོལ་ཆེན་མོ་ལ། །ཕྱག་བསྐོར་ཡིད་འོང་རྫས་ཀྱིས་མཆོད་པ་ལས། །
བསོད་ནམས་རིན་ཆེན་འབྱུང་བའི་ཚུལ་འདི་འཆད། །དེ་ཡང་ཇི་
སྐད་དུ། ལེགས་བཤད་འོད་བརྒྱའི་དྲ་བ་ཅན། །བཤེས་གཉེན་ཉི་
མ་གཅིག་གིས་ཀྱང་། །ཐུབ་བསྟན་གླིང་བཞི་མ་ལུས་པ། །ཅིག་ཅར་
ཉིད་དུ་གསལ་བར་བྱེད། །ཅེས་གསུང་བ་ལྟར་མཁས་བཙུན་བཟང་
གསུམ་གྱི་བདག་ཉིད། མང་རའི་ཆོས་རྗེ་༧རྗེ་བཙུན་བློ་བཟང་་་
བསྟན་དར་དཔལ་བཟང་བོ་ཞལ་སྔ་ནས་སྔོན་ཐུགས་བསྐྱེད་སྨོན་ལམ་
རླབས་པོ་ཆེ་ཇི་ལྟར་མཛད་པའི་འབྲས་བུ་དུས་སུ་སྨིན་པ་ན་སྤྱིར་ཕན་
བདེ་ཀུན་གྱི་འབྱུང་གནས་རྒྱལ་བོའི་བསྟན་པ་རིན་པོ་ཆེ་ཡུལ་གྲུ་་་་
འདིས་མཚོན་པའི་ཕྱོགས་ཀུན་དུ་དར་ཞིང་རྒྱས་ལ་ཡུན་རིང་དུ་གནས་
པའི་ཕྱིར་དང་ཡང་སྒོས་སུ་གྲྭ་ཚང་རིན་པོ་ཆེ་འདི་ཉིད་ཀྱི་འཆད་ཉན་
བཤད་སྒྲུབ་ཆོས་སྤྱོད་བཅུའི་བྱ་བ་རྣམས་མི་ཉམས་གོང་དུ་འཕེལ་
བཞིན་དུ། ཡུན་རིང་གནས་པར་བྱ་བའི་ཕྱིར་དུ། ཐོག་མར་་
བྱམས་ཁང་མཐོང་གྲོལ་ཆེན་མོ། སྨན་བླ་བདེ་གཤེགས་བརྒྱད།
397

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལྟུང་བཤགས་ལྷ་སོ་ལྔ། རྒྱལ་སྲས་སེམས་དཔའ་བརྒྱད།
འཕགས་པའི་གནས་བརྟན་བཅུ་དྲུག རྒྱན་དྲུག་མཆོག་གཉིས།
རྒྱལ་བ་བསྟན་འཛིན་རྒྱ་མཚོའི་སྐུ་བརྙན་སོགས་གསེར་ཁང་ཆེན་པོའི་
རྟེན་དང་བརྟེན་པ་རྣམས་ཇི་ལྟར་བཞེངས་པའི་ཚུལ་དང་། བར་དུ་
སྐུ་བརྙན་རྣམས་ལ་གཟུངས་འཇུག་རང་བསྲེལ་རྣམ་བཞིའི་ཕྱུར་བུ་
གཏམས་ཏེ་རབ་གནས་ཇི་ལྟར་བྱས་པའི་ཚུལ་དང་མཐའ་མར་རྨད་
བྱུང་བསོད་ནམས་སྟོབས་ཀྱིས་མངོན་པར་མཐོ་བའི་བསྟན་པའི་སྦྱིན་
བདག་རྣམས་གཙོ་བྱས་པའི་དད་ལྡན་རྣམས་ཀྱི་ཕྱག་བསྐོར་དང་་
བསྙེན་བཀུར་མཆོད་འབུལ་སོགས་ཕན་ཡོན་བསོད་ནམས་ཆེན་པོ་ཇི་
ལྟ་བུ་ཞིག་འབྱུང་བའི་ཚུལ་བཤད་པའོ། །
398

ཚེ་རབས་རྗེས་འཛིན་གྱི་སྨོན་ཚིག
ཚེ་རབས་རྗེས་འཛིན་གྱི་སྨོན་ཚིག་བཞུགས་སོ། །
ཨོཾ་སྭ་སྟི། །དཔལ་ལྡན་འཁོར་ལོ་སྡོམ་པ་ཡབ་ཡུམ་གྱི། །རྗེས་
བཟུང་འཇམ་དབྱངས་རྣམ་སྤྲུལ་བློ་གྲོས་བཟང་། །ཐུབ་དབང་བསྟན་
པ་རབ་ཏུ་རྒྱས་མཛད་པའི། །དཔལ་ལྡན་བླ་མའི་ཞབས་ལ་གསོལ་བ་
འདེབས། ། གཞོན་ནུའི་དུས་ནས་ཀུན་བཟང་རིགས་སད་དེ། །
གཞན་ཕན་བྱང་ཆུབ་སེམས་ཀྱི་དབང་དུ་གྱུར། །རང་རང་སྐལ་བ་ཇི་
བཞིན་བྱིན་གྱིས་རླབས། །རྒྱལ་སྲས་སེམས་དཔའ་ཆེན་པོར་གསོལ་བ་
འདེབས། །རྨད་བྱུང་ཐུགས་བསྐྱེད་ཆ་ཤས་རྫོགས་པའི་ཟླ། །སྲིད་པ་
ཇི་སྲིད་ཤར་བ་སུ་ཡིས་འགོག །བདག་ཅག་མགོན་དུ་མཆོག་སྤྲུལ་སྨྲ་
བའི་ཟླ། །རིང་མིན་ཤར་བར་མཛོད་ཅིག་ཐུགས་རྗེའི་གཏེར། །
བསྟན་པའི་དཔལ་གྱུར་བླ་མའི་ཞབས་པད་བརྟན། །བསྟན་འཛིན་
སྐྱེས་བུས་ས་སྟེང་ཡོངས་ལ་ཁྱབ། །བསྟན་པའི་སྦྱིན་བདག་མངའ་
ཐང་འབྱོར་བ་རྒྱས། །བསྟན་པ་ཡུན་རིང་གནས་བའི་བཀྲ་ཤིས་ཤོག
། ཅེས་ཨ་ཚོགས་དགོན་གཞུང་ནས་བདག་ཉིད་ཆེན་པོ་ཨ་ཚོགས་དགེ་
བཤེས་རིན་པོ་ཆེ་༧རྗེ་འཇམ་དབྱངས་བློ་བཟང་བསྟན་པ་རབ་རྒྱས་
དཔལ་བཟང་བོའི་ཚེ་རབས་རྗེས་འཛིན་ཞིག་དགོས་ཞེས་བསྐུལ་བ་
ལྟཪ་༧དགེ་སློང་ཡེ་ཤེས་རྒྱ་མཚོས་བྲིས་པའོ། །
བློ་བཟང་བཤད་སྒྲུབ་བསྟན་པའི་དཔལ་གྱུར་པ། །ཀུན་བཟང་
ཕུན་ཚོགས་ཟད་མི་ཤེས་བའི་མཛོད། །འགྲོ་བའི་དཔལ་གྱུར་རྙི་བ་
399

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཐམས་ཅད་མཁྱེན། །ཆོས་ཀྱི་ཉི་མའི་ཞབས་ལ་གསོལ་བ་འདེབས། །
ཞེས་རྙེ་བློ་བཟང་ཕུན་ཚོགས་ཆོས་ཀྱི་ཉི་མའི་གསོལ་འདེབས་འདིའང་
ཁོང་གི་གསུང་དྲི་མ་མེད་པའོ། །
400

གཏེར་བུམ་སྦས་སྐབས་ཀྱི་གསུང་།
༄༅། །གཏེར་བུམ་སྦས་སྐབས་སུ་གསུངས་པ་བཞུགས་སོ། །
གཏེར་བུམ་སྦས་སྐབས་སུ་སྐྱབས་འགྲོ་སེམས་བསྐྱེད་དང་ཚད་
མེད་བཞི་བསྒོམ་པ་སྔོན་དུ་འགྲོ་བའི་རྟེན་འབྲེལ་སྙིང་བོ་ལན་བདུན་
སོགས་བརྗོད་དེ། འདི་ལྟར་འདོད་གསོལ་དང་སྨོན་ལམ་བྱའོ། །
འཇིག་རྟེན་མགོན་པོ་བདེ་གཤེགས་དོན་ཀུན་འགྲུབ། །ས་ཡི་སྙིང་བོ་
ལ་སོགས་སེམས་དཔའ་བརྒྱད། །ཛམ་ལྷ་ཡབ་ཡུམ་ཚོགས་བདག་་་
འཁོར་བཅས་ཀྱིས། །གཏེར་བུམ་སྦྱིན་བདག་བཅས་པར་བྱིན་གྱིས་
རློབས། །ས་ཡི་ལྷ་མོ་ཕྱོགས་མཚམས་སྐྱོང་པའི་ལྷ། །ཚངས་པ་བརྒྱ་
བྱིན་རྒྱལ་བོ་ཆེན་པོ་བཞི། །གཟའ་བདུན་རྒྱུ་སྐར་འཁོར་ལོའི་ལྷ་་་
རྣམས་ཀྱིས། །བདག་གི་བྱ་བའི་ལས་འདིར་བཀྲ་ཤིས་སྩོལ། །དྲང་
སྲོང་བརྒྱད་དང་ཀླུ་རྒྱལ་མ་དྲོས་པ། །ཚེ་རིང་མཆེད་ལྔ་བསྟན་མ་བཅུ་
གཉིས་དང་།།ཡུལ་འདིའི་ལྷ་ཀླུ་གཞི་བདག་འཁོར་བཅས་ཀྱིས། །
༼རྣམ་དཀར་ལས་འདིར་ཡི་རང་སྨོན་ལམ་མཛོད། །ནོར་འཛིན་པདྨའི་
ལྟེ་བ་འདིར །རིན་ཆེན་སྣ་ལྔའི་གཏེར་སྦས་པས། །དབུལ་ཞིང་་་
ཕོངས་པ་རྒྱུན་ཆད་དེ། །བསོད་ནམས་མངའ་ཐང་རྒྱས་པར་ཤོག།
འབྲུ་སྣ་ལྔ་ཡི་གཏེར་སྦས་པས། །མུ་གེའི་བསྐལ་བ་ཞི་བར་ཤོག། ཡིད་
འོང་བཟའ་བཅའ་བཏུང་བ་ཡིས། །སེམས་ཅན་མ་ལུས་ཚིམ་པར་
ཤོག། བདུད་བརྩི་སྨན་གྱི་གཏེར་སྦས་པས། །ནད་ཀྱི་བསྐལ་བ་ཞི་བར་
ཤོག།ཕྱོགས་ཀྱི་ནད་པ་ཇི་སྙེད་པ། །ནད་མེད་བདེ་དང་ལྡན་གྱུར་ཅིག
།སྣ་ལྔ་གོས་གྱི་གཏེར་སྦས་པས། །མཚོན་གྱི་བསྐལ་བ་ཞི་བར་ཤོག།སྦྱིན་
དང་ཚུལ་ཁྲིམས་བཟོད་པ་སོགས། །ཕ་རོལ་ཕྱིན་དྲུག་རྫོགས་པར་
401

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཤོག། སྙིང་བོ་ལྔ་ཡི་གཏེར་སྦས་པས། །ས་དང་ཆུ་ཡི་བཅུད་འཕེལ་
ཏེ། །ལྗོན་ཤིང་མེ་ཏོག་སྣ་ཚོགས་ཀྱིས། །ས་གཞི་དག་ཀྱང་བརྒྱན་པར་
ཤོག། ལྷ་ཡང་དུས་སུ་ཆར་འབེབས་ཤིང༌། །ལོ་ཏོག་ཕུན་སུམ་ཚོགས་
པར་ཤོག།རྒྱལ་བོ་ཆོས་བཞིན་བྱེད་གྱུར་ཅིག །འཇིག་རྟེན་དག་ཀྱང་
དར་བར་ཤོག། སེམས་ཅན་ཕོངས་ཤིང་དབུལ་བ་ལ། །བདག་ནི་མི་
ཟད་གཏེར་གྱུར་ཏེ། །ཡོ་བྱད་མཁོ་དགུ་སྣ་ཚོགས་སུ། །མདུན་ན་ཉེ་
བར་གནས་གྱུར་ཅིག ། ཡིད་བཞིན་ནོར་དང་བུམ་པ་བཟང་། །
རིག་སྔགས་གྲུབ་དང་སྨན་ཆེན་དང༌། །དཔག་བསམ་གྱི་ནི་ཤིང་་་་
བཞིན་དུ། །ལུས་ཅན་ཀུན་གྱི་འདོད་འཇོར་གྱུར། །ས་སོགས་འབྱུང་
བ་ཆེན་པོ་དང་། །ནམ་མཁའ་བཞིན་དུ་རྟག་པར་ཡང་། །སེམས་
ཅན་དཔག་ཏུ་མེད་པ་ཡི། །རྣམ་མང་ཉེར་འཚོའི་གཞིར་ཡང་ཤོག།དེ་
བཞིན་ནམ་མཁའི་མཐར་གཏུགས་པའི། །སེམས་ཅན་ཁམས་ལ་རྣམ་
ཀུན་ཏུ། །ཐམས་ཅད་མྱ་ངན་འདས་བར་དུ། །བདག་ནི་ཉེར་འཚོའི་
སྒྱུར་ཡང་ཤོག། ཇི་སྐད་སྨོན་པའི་བསོད་ནམས་ཀྱིས། །བདག་ཅག་ཚེ་
རབ་ཐམས་ཅད་དུ།།།སངས་རྒྱས་བྱང་ཆུབ་སེམས་དཔའ་ཡི། །
བཤེས་དང་འབྲལ་བ་མེད་པར་ཤོག།དཀོན་མཆོག་གསུམ་གྱི་བདེན་པ་
དང༌། །དྲང་སྲོང་རྣམས་ཀྱི་སྨོན་ལམ་དང༌། །གཞན་ཕན་རྟེན་འབྲེལ་
བདེན་པའི་མཐུས། །སྨོན་པ་ཇི་བཞིན་འགྲུབ་གྱུར་ཅིག །ཅེས་ལན་
གསུམ་བརྗོད་དེ་བཀྲ་ཤིས་གང་སེར་མས་ཤིས་བརྗོད་དང་གཡང་་
འབོད་སོགས་བྱའོ། །ཞེས་པ་འདི་ནི་རི་རྒན་ནང་གི་མཆོད་རྟེན་གྱི་
རྨང་གཞིར་གཏེར་བུམ་འབུལ་སྐབས་སུ་དགེ་སློང་ཡེ་ཤེས་རྒྱ་མཚོས་
བརྗོད་པའོ། །
402

ཆར་འབེབས་སྨོན་ལམ།
༄༅། །ཆར་འབེབས་སྨོན་ལམ་བཞུགས་སོ། །
༄༅། །སླུ་མེད་དཀོན་མཆོག་རིན་ཆེན་རྣམ་གསུམ་དང༌། །ལྷ་
ཡི་དབང་བོ་ཉེ་དབང་སུམ་ཅུ་གཉིས། སེམས་དཔའ་ཆེན་པོ་ཀླུ་རྒྱལ་
མ་དྲོས་སོགས། །ལྷ་ཀླུ་དབང་བོ་ཐམས་ཅད་འདིར་དགོངས་ཤིག །
འཇིག་རྟེན་ཀུན་དང་ཁྱད་པར་ཡུལ་ཕྱོགས་འདིར། །མུ་གེ་ནད་དང་
ཐན་པ་ཞི་བའི་ཕྱིར། །བདག་གི་ལྷག་བསམ་དཀར་བོས་སྨོན་པའི་
·མཐུས། །མྱུར་དུ་ཆར་བ་ཆེན་པོ་འབེབས་པར་ཤོག། ནག་པོའི་སྤྲིན་
རྣམས་རི་བོའི་གྲིབ་མ་བཞིན། །ཕྱོགས་ཀྱི་ཐ་གྲུའི་ཚད་ནི་འཇལ་པར་
ཤོག། ཆར་སྤྲིན་ནག་པོ་མུན་ནག་ཐུལ་པ་བཞིན། །རབ་ཡངས་ནམ་
མཁའི་ཁྱོན་ཀུན་འགེངས་པར་ཤོག། སྤྲིན་ཚོགས་དེ་དག་དཔའ་བོ་
དགོད་པ་བཞིན། །རྒྱུན་ཆགས་ཟབ་མོའི་རྣམ་པར་མཛེས་བར་ཤོག།
་ཡི་ལམ་ནས་མུ་ཏིག་གཏོར་བ་བཞིན། །ཆར་རྒྱུན་བབ་པས་རྡུལ་
·རྣམས་ཞི་བར་ཤོག། ཆར་སྤྲིན་ལང་བའི་རླུང་གིས་རབ་བསྐྱོད་པས། །
ས་གཞི་དྲི་ཞིམ་ངད་ཀྱིས་ཁྱབ་པར་ཤོག། ཝུ་བའི་འཕྲེང་བ་འཁྲིགས་
པས་བསྐོར་བ་ཡི། །ཆུ་རྣམས་གཤོང་བུ་དམའ་བར་འབབ་པར་ཤོག།
ཡང་དང་ཡང་དུ་གསེར་འོད་གསལ་བ་ཡི། །འོད་ཟེར་འཕྲོ་བས་་
ཕྱོགས་རྣམས་ཁྱབ་པར་ཤོག།ཆར་སྤྲིན་འབྲུག་སྒྲ་ཟབ་ཅིང་བརྟན་པར་
སྒྲོགས། །ཆར་བའི་རྒྱུན་རྣམས་ཕྱོགས་ཀུན་སྙོམས་པར་ཕོབས། །ས་
ཆེན་འདི་ནི་སྣུམ་ཞིང་སྨན་པ་དང༌། །བཏབ་པའི་ལོ་ཏོག་ཕུན་སུམ་
ཚོགས་པར་ཤོག། སྐྱེ་དགུའི་ནད་ཀྱིས་གདུང་བ་ཞི་བྱེད་ཀྱི། །སྨན་ཡང་
403

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ས་གཞི་ཁྱབ་པར་སྐྱེ་བར་ཤོག། བླ་མ་དཀོན་མཆོག་གསུམ་གྱི་བྱིན་
རླབས་དང་། །རྒྱལ་སྲས་བྱང་ཆུབ་སེམས་དཔའི་སྨོན་ལམ་དང་། །ལྷ་
ཀླུ་དབང་བོ་རྣམས་ཀྱི་ཐུགས་རྗེས་ཡིས། །བདག་གིས་སྨོན་ལམ་ཇི་
བཞིན་འགྲུབ་གྱུར་ཅིག ། འདི་ཡང་ཆར་བ་དཀོན་པའི་སྐབས་ཞིག་
དགེ་སློང་ཡེ་ཤེས་རྒྱ་མཚོས་བརྗོད་པའོ། ། ། །
404

གསུང་བཤད།
༄༅། །གསུང་བཤད།
སེམས་མཐུན་གྲོགས་པོ་རྣམ་པ་ཚོ།
ངས་ཅིག་བསམ་ན་རང་རེའི་རྒྱལ་ཁབ་ཆེན་པོ་འདི་ཚང་་་་་་
འཛོམས་གྲོས་ཚོགས་ཐེངས་གསུམ་པ་ནས་བཟུང་སྟེ། ཞིང་ལས་
དང་བཟོ་ལས་སྐྱེལ་འདྲེན་གཞུང་ལམ་ནད་གསོ་སྨན་བཅོས་མི་་་་་
དམངས་ཀྱི་འཚོ་བ་སོགས་ཕྱོགས་གང་ཐད་ནས་ལོ་རེ་ནས་ལོ་རེ་་་་
བཞིན་ཡར་རྒྱས་གོང་འཕེལ་དུ་འགྲོ་བཞིན་ཡོད་པ་འདི་དག་ལ་ནི་
རང་རེའི་མི་དམངས་ཐམས་ཅད་དགའ་སྤྲོ་སྐྱེ་རྒྱུ་ཞིག་དང་དགའ་སྤྲོ་
སྐྱེ་འོས་པ་ཞིག་རེད། ཡང་སྒོས་སུ་རང་རེའི་བོད་གངས་ཅན་པ་
རྣམས་ཀྱི་རིག་གནས་སྒྱུ་རྩལ་དང་ཆོས་ལུགས་སོགས་ལ་ཡང་རྒྱབ་སྐྱོར་
བཟང་བོ་གནང་སྟེ་ཡར་རྒྱས་སུ་བཏང་བས་བོད་མི་རིགས་ཐམས་ཅད་
རྒྱལ་ཁབ་ཀྱི་འགོ་འདྲེན་པ་རྣམས་ལ་དགའ་ཞིང་བཀའ་དྲིན་ཆེ་ཞེས་
སྙན་པ་བརྗོད་བཞིན་ཡོད། ང་རང་གིས་ངོས་ནས་ཀྱང་རྒྱལ་སྲིད་སྤྱི་
༼ཁྱབ་ཁང་དང་ཞིང་ཆེན་གྱི་འགོ་འདྲེན་པ་རྣམས་ལ་བཀའ་དྲིན་ཆེ་
ཞེས་ཞུ་བ་ཡིན།
སེམས་མཐུན་གྲོགས་པོ་རྣམ་པ་ཚོ། བོད་སོག་གི་མི་རིགས་
》ཀྱིས་སྦྱངས་པར་བྱ་བ་དང་ཤེས་པར་བྱ་བའི་གནས་ནི་ཤེས་བྱ་རིག་
པའི་གནས་ལྔ་ཞེས་ཡོངས་སུ་གྲགས་པ་དེ་རེད། དེ་ལ་ཡང་རིག་
ཕའི་གནས་ཆེ་བ་ལྔ་དང༌། ཆུང་བ་ལྔ་བཅས་རིག་པའི་གནས་བཅུ་
ཡོད། རིག་པའི་གནས་ཆེ་བ་ལྔ་ནི་སྒྲ་དང་གཏན་ཚིགས་རིག་པ།
405

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བཟོ་དང་གསོ་བ་རིག་པ། ནང་དོན་རིག་པ་དང་ལྔ་ཡིན། སྐར་
རྩིས་དང་སྙན་ངག་མངོན་བརྗོད་དང་ཟློས་གར་སྡེབ་སྦྱོར་དང་ལྔ་ལ་
རིག་པའི་གནས་ཆུང་བ་ལྔ་ཞེས་ཡོངས་སུ་གྲགས་ཡོད། དེ་ཡང་རང་
བཞིན་གྱི་ཚིག་ལ་འཁྲུལ་བ་སེལ་བྱེད་སྒྲ་རིག་པ་དང་། དོན་ལ་་་
འཁྲུལ་བ་སེལ་བྱེད་གཏན་ཚིགས་རིག་པ་རེད། མི་དམངས་ལ་ཕན་
པའི་ཞབས་འདེགས་ཞུ་བྱེད་བཟོ་རིག་པ་དང་གསོ་བ་རིག་པ་གཉིས་
རེད། ཁྱད་པར་དུ་ནད་པ་རྣམས་ཀྱི་ནད་ཀྱི་སྡུག་བསྔལ་སེལ་བ་
དང་སྲོག་སྐྱོབ་པའི་སྒོ་ནས་མི་དམངས་ལ་ཞབས་འདེགས་ཞུ་བྱེད་དང་
ཕན་འདོགས་གཙོ་བོ་ནི་གསོ་བ་རིག་པ་དང་། ནང་སེམས་ཀྱི་་་་
འཁྲུལ་བ་སེལ་བྱེད་ནི་ནང་རིག་པ་རེད། སྒྲ་རིག་པའི་གཞུང་ཞེས་
པ་ནི་བརྡ་སྤྲོད་པའི་གཞུང་རྣམས་ལ་ཟེར། འདི་ནི་བརྗོད་པ་ཀུན་
གྱི་གཞི་ཡིན་པས་ཐོག་མར་འདི་ལ་ནན་ཏན་དུ་བསླབ་དགོས་ཤིང་
གལ་ཆེ། རྣམ་དབྱེ་དང་ཚིག་ཕྲད་སོགས་མ་ཤེས་པར་རྗོད་བྱེད་ཚིག་
གི་ཡན་ལག་རྣམས་མི་ཤེས། རྣམ་དབྱེ་ཞེས་པ་ནི་རང་ཉིད་མིང་
ཚིག་གང་ལ་འོས་པའི་གྲོགས་སུ་ཞུགས་པ་ན་བརྗོད་པར་བྱ་བའི་དོན་
དེ་རྣམ་པར་དབྱེ་བའམ་རྣམ་པར་ཕྱེ་སྟེ་དོན་དེ་གོ་བར་བྱེད་པས་ན་
རྣམ་དབྱེ་ཟེར། ཚིག་ཕྲད་རྐྱང་བ་ཞེས་པ་ནི། དཔེར་ན། དེ་
དང་འདི་དང་ནི་ཞེས་པ་ལྟ་བུ་ཡིན་པས། ཚིག་ཕྲད་རང་ཉིད་མིང་
ཚིག་གང་ལ་སྦྱར་འོས་པའི་མིང་ཚིག་དང་ཕྲད་ན་བརྗོད་པར་བྱ་བའི་
དོན་སྟོན་ཡང་གྲོགས་མིང་ཚིག་གང་དང་ཡང་མ་ཕྲད་ན་ཚིག་ཕྲད་དེ་
དག་ཁོ་ནས་དོན་གང་ཡང་མི་སྟོན་པ་ལྟ་བུ་རེད། མིང་ཚིག་ལ་ལས་
རང་གིས་དངོས་སུ་གང་བརྗོད་པ་དེ་མི་སྟོན་པར། ཚིག་དེས་དངོས་
སུ་མ་བརྗོད་པ་ཞིག་གཙོ་བོ་བྱས་ནས་སྟོན་པའི་ཚིག་སྡུད་སོགས་ཀྱང་
406

གསུང་བཤད།
ཡོད། དཔེར་ན། ཤར་ལྷོ་ཞེས་པའི་ཚིག་དེས་ཤར་དང་ལྷོ་མི་སྟོན་
པར་ཤར་ལྷོའི་མཚམས་གཙོ་བོར་སྟོན་པ་ལྟ་བུ་རེད། སྤྲོ་བ་ཆེ་ན་
རྣམ་དབྱེ་ཚིག་ཕྲད་དང་ཚིག་སྡུད་སོགས་རྒྱ་ཆེར་སྟོན་པའི་སྒྲ་ཀ་ལ་བ་
དང་ཙན་ཏྲ་བ་པ་ཎི་བ་དང་དབྱངས་ཅན་མའི་བརྡ་སྤྲོད་པའི་གཞུང་
ྋལུགས་སོགས་ལ་སྦྱང་བ་བྱས་ན་བརྡ་སྤྲོད་པའི་གཏིང་དཔོག་པར་
འགྱུར་བ་རེད།
རང་ཅག་བོད་མི་རིགས་རྣམས་གྱི་བརྡ་སྤྲོད་པའི་གཞུང་ལུགས་
ཀྱི་གཙོ་བོ་ནི། དང་པོའི་ལོ་ཙཱ་བ་ཆེན་པོ་ཐོན་མི་སམ་བྷོ་ཊའི་གསུང་
རབ་སུམ་ཅུ་བ་དང་རྟགས་ཀྱི་འཇུག་པ་གཉིས་རེད། བསྟན་བཅོས་
ཆེན་པོ་འདི་དག་ལས་བོད་མི་རིགས་སྤྱིའི་སྐད་ཀྱི་གདངས་དང་མཐུན་
བའི་ཡི་གེ་དང་དེ་ལ་བརྟེན་པའི་རྣམ་དབྱེ་ཚིག་ཕྲད་སོགས་གས
བར་གསུངས་པའི་བཀའ་དྲིན་ལས། ལོ་ཙཱ་བ་ཆེན་པོ་རྣམས་ཀྱིས་
སངས་རྒྱས་ཀྱིས་གསུངས་པའི་བཀའ་དང༌། འཕགས་ཡུལ་གྱི་སློབ་
དཔོན་ཆེན་པོ་རྣམས་ཀྱིས་བརྩམས་པའི་བསྟན་བཅོས་རྣམས་བོད་
གངས་ཅན་པ་སྤྱིའི་སྐད་ཀྱི་གདངས་དང་མཐུན་པར་བསྒྱུར་བ་རྣམས་
ལ་དེང་སང་ན་ཡང་བཀའ་འགྱུར་ཞེས་ཡོངས་སུ་གྲགས་པ་རེད།
ཐོན་མིའི་བསྟན་བཅོས་འདི་དག་གི་སྔོན་དུ་ཡང་ཞང་ཞུང་གི་ཡི་གེ་
སོགས་ཡོད་པར་དེང་དུས་འགའ་ཞིག་གིས་བཤད་ཡོད་ཀྱང་གལ་ཏེ་
ཡོད་དུ་ཆུག་ཀྱང་ཞང་ཞུང་གི་སྐད་ཀྱིས་བོད་གངས་ཅན་པ་རྣམས་ལ་
ཤེས་བྱ་རིག་པའི་གནས་ལྔ་ལ་སོགས་པའི་གསུང་རབ་རྣམས་ཀྱི་བརྡ་
སྤྲོད་མི་ནུས་པས། ལོ་ཙཱ་བ་ཆེན་པོ་བཀའ་དྲིན་ཅན་རྣམས་བཀའ་
བསྟན་བཅོས་ཐམས་ཅད་ལོ་ཆེན་ཐོན་མིའི་གཞུང་ལུགས་ལྟར་བོད་
གངས་ཅན་པ་སྤྱིའི་སྐད་ཀྱི་གདངས་དང་མཐུན་པའི་ཡི་གེ་ཁོ་ནར་
407

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བསྒྱུར་བ་རེད།
གཏན་ཚིག་རིག་པ་ཞེས་པ་ནི། མངོན་སུམ་དུ་མ་མཐོང་ཞིང་
མ་ཐོས་པའི་ཤེས་བྱ་འགའ་ཞིག་རྟགས་དང་མཚན་མ་ལ་བརྟེན་ནས་
ཡུལ་དེ་དག་དེར་ཡོད་པ་དང་། དོན་དེ་དག་དེ་ཡིན་པ་སོགས་སུ་
ཤེས་བྱེད་ཅིག་རེད། རྟགས་དང་མཚན་མའི་རིག་པ་འདི་ལ་ཚན་
རིག་ཅེས་ཀྱང་ཟེར། དེའི་རྒྱུ་མཚན་ནི། ཡུལ་དེ་དང་དེ་ངེས་པར་
ཤེས་དགོས་ན་དེ་ཤེས་བྱེད་ཀྱི་ཚད་མ་ནི་གཉིས་ཡོད་པ་རེད།
གཅིག་ནི་རྟགས་དང་མཚན་མ་ལ་ལྟོས་པར་ཡུལ་དེ་མངོན་སུམ་དུ་
མཐོང་བ་དང་ཐོས་པ་ལྟ་བུའི་མངོན་སུམ་ཚད་མ་རེད། ཡང་ཚད་
མ་གཅིག་ནི་རྟགས་དང་མཚན་མ་མ་འཁྲུལ་བའི་རྗེས་སུ་འབྲངས་བའི་
ཡུལ་གྱི་དོན་དེ་དག་རྟོགས་བྱེད་དམ་དཔག་བྱེད་ཀྱི་བློ་ཞིག་ལ་ཟེར་བ་
རེད། དེའི་རྒྱུ་མཚན་གྱིས་རྟགས་དང་མཚན་མའི་རྗེས་སུ་དོན་དེ་
དཔག་བྱེད་ཀྱི་ཚད་མ་དེ་ལ་རྗེས་དཔག་ཚད་མ་ཞེས་བརྗོད་པ་རེད།
དཔེར་ན། རྐུན་མ་ཞིག་གིས་གཞན་གྱི་རྒྱུ་རྫས་མ་ཚོར་བར་བརྐུས་
བ་ན། མི་དེས་རྐུས་པ་དང་རྐུས་རྫས་དག་མངོན་སུམ་དུ་མ་མཐོང་
ན་ཡང་། སྐབས་དེར་མི་དེ་ཡི་ཉིན་མཚན་གྱི་འགྲོ་འདུག་གི་སྤྱོད་
ལམ་དང་བཞིན་གྱི་རྣམ་འགྱུར་དང་ངག་གི་སྨྲ་བརྗོད་སོགས་ལས་ཁོ་
རྐུན་མ་ཡིན་པ་མ་འཁྲུལ་བར་ཤེས་བ་ལྟ་བུ་རེད། དེ་ལྟར་མི་དེ་རྐུན་
མ་ཡིན་པར་ཤེས་པའི་སེམས་དེ་ནི་རྟགས་མཚན་མ་ཡང་དག་དེ་རྗེས་
སུ་བྱུང་བའི་རྗེས་དཔག་ཚད་མ་རེད། མི་ཞིག་མི་གཞན་ཞིག་ལ་
ཆགས་པ་དང་ཁྲོས་པར་གྱུར་པ་ནི་ཁོ་རང་གི་ལུས་ངག་གི་རྟགས་དང་
མཚན་མ་ཁོ་ན་ལས་ཤེས་དགོས་ལ། ཁྲོ་ཆགས་དང་དགའ་སྡུག་
སོགས་ནི་ཁོའི་ནང་གི་སེམས་སྟེང་གི་ཆོས་ཡིན་པས་དེ་དག་དང་་་་
― 408

གསུང་བཤད།
དངོས་སུ་མི་མཐོང་བ་རང་རང་གི་མྱོས་པས་ཤེས་བ་ལྟར་རེད། ད་
ལྟའི་མི་ཞིག་གི་མ་དངོས་དང་། དེའི་མ་དང་དེ་ཡི་ཡང་མ་སོགས་
བརྒྱ་ཡི་བར་དུ་བརྩིས་ན་ཡང་ཡོད་ཟེར་དགོས། མེད་ན་མའི་མ་
སོགས་མཚམས་གང་ནས་མེད་ཟེར། མའི་མ་སོགས་ཡར་བགྲང་
བའི་བཅུ་བ་མེད་ན་དགུ་བ་དེ་གང་ནས་བྱུང༌། དྲུག་པ་མེད་ན་ལྔ་བ་
དེ་གང་ནས་བྱུང་། ཞེས་སོགས་དངོས་པོ་སྟོབས་ཤུགས་ཀྱི་གཏན་
ཚིགས་རིག་པ་ལ་བརྟེན་ནས་མའི་ཐོག་མ་མེད་པ་ཤེས་པར་འགྱུར་བ་
ལྟ་བུ་རེད།
བཟོ་རིག་པ་ཞེས་པ་ནི། ཟས་གོས་གནས་ཁང་སོགས་གང་ལ་
གང་མཁོ་དང་གང་དགོས་སྒྲུབ་པའི་སྒོ་ནས་མི་དམངས་ལ་ཕན་་་་་
འདོགས་བྱེད་ཀྱི་རིག་པ་ཞིག་ལ་ཟེར་བ་རེད།
གསོ་བ་རིག་པ་ཞེས་པ་ནི་མི་དམངས་ཀྱི་ལུས་ཁམས་གསོ་བའི་
རིག་པ་ཞིག་ལ་ཟེར། གསོ་བ་རིག་པ་འདི་འཛམ་གླིང་ཡོངས་ལ་
དར་ཁྱབ་ཆེ་བས་རྒྱལ་ཁབ་སོ་སོའི་རང་རང་གི་ལུགས་ཀྱི་སྨན་པ་་
མཁས་པ་རྣམས་ཀྱིས་བརྩམས་པའི་གསོ་བ་རིག་པའི་གཞུང་ལུགས་
ཀྱང་མང་བོ་ཡོད། དེར་མ་ཟད་དེང་སང་ན་ཡང་རྒྱལ་ཁབ་ཕྱི་ནང་
གི་སྨན་པ་མཁས་པ་རྣམས་ཀྱིས་རང་རང་གི་རིག་པས་དཔྱད་པ་ཚན་
རིག་ལས་བྱུང་བའི་ནད་བརྟག་བྱེད་ཀྱི་ཡོ་བྱད་སྣ་ཚོགས་དང་།
ནད་པ་གསོ་སྐྱོང་བྱས་པས་ཉམས་མྱོང་གི་རིག་པ་ཡང་མང་བོ་བཤད་
ཡོད་པ་དེ་དག་ཀྱང་བཀའ་དྲིན་ཆེ་ཞེས་སྙིང་ནས་ཡི་རང་བྱེད་དགོས་
ཏེ་དེ་ཐམས་ཅད་ཀྱང་མི་དམངས་ལ་ཞབས་འདེགས་ཞུ་བྱེད་ཀྱི་ཐབས་
བཟང་བོ་དང་རིག་པ་བཟང་བོ་ཤ་སྟག་རེད། རང་ཅག་བོད་ཀྱི་
གསོ་བ་རིག་པའི་ཚུལ་འདི་ནི་སྔོན་རིང་མོ་ཞིག་ནས་ཡོད་ཚོད་རེད།
409

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དེའི་རྒྱུ་མཚན་ཡང་གསེར་འོད་དམ་པ་ཞེས་བྱ་བའི་ཆོས་ཀྱི་རྣམ་་་་་
གྲངས་ལས། སངས་རྒྱས་ཤཱཀྱ་ཐུབ་པས་ཚོང་དཔོན་རལ་བ་འཛིན་
ཞེས་བྱ་བ་དང་། སྨན་པའི་རྒྱལ་བོ་ཆུ་འབབ་ཅེས་བྱ་བ་གཉིས་ཀྱི་ལོ་
རྒྱུས་གསུངས་པ་ལས་ཤེས། དེས་ན་གསོ་བ་རིག་པའི་གཞུང་ལུགས་
འདི་ཉིད་སངས་རྒྱས་ཤཱཀྱ་ཐུབ་པ་དང་དྲང་སྲོང་ཆེན་པོ་རྒྱུན་ཤེས་ཀྱི་
བུ་དང་འཚོ་བྱེད་གཞོན་ནུ་གསོས་སོགས་ལས་གཙོ་བོར་བརྒྱུད་པ་ཞིག་
རེད། དེ་ཡི་རྒྱུ་མཚན་ཡང་འཕགས་ཡུལ་གྱི་ཚེ་ཡི་རིག་བྱེད་འཛིན་
པ་ཀུན་གྱི་གཙོ་བོ་སློབ་དཔོན་ཆེན་པོ་མ་ཁོལ་གྱིས། འདོད་ཆགས་
ལ་སོགས་མ་ལུས་པ་ཡིན། །རྒྱུན་དུ་འབྲེལ་བས་ལུས་ལ་ཀུན་ཏུ་་་་་་
ཁྱབ། ། འདོད་དང་གཏི་མུག་ཁྲོ་བ་སེལ་བ་ཡི། ། སྔོན་མེད་
སྨན་པ་དེ་ལ་ཕྱག་འཚལ་ལོ། ། ཞེས་དང་། དྲང་སྲོང་ཆེན་པོ་
རྒྱུན་ཤེས་ཀྱི་བུ་དང་། ནབ་སོ་སྐྱེས་དང་། ཐང་ལ་འབར་དང་།
དཀའ་གཉིས་སྤྱོད་དང་། མུ་ཁྱུད་འཛིན་དང་འགྲོ་བ་སྐྱོང་གི་བུ་
དང་། ཤོལ་འགྲོ་ཞེས་བྱ་བ་ལ་བཤད་དེ། དྲང་སྲོང་ཆེན་པོ་འདི་
རྣམས་ཀྱིས།སྨད་བཤད་ཀྱི་གཞུང་མ་ལུས་པ་ལས་བྲིས་པ། རྩང་ཞིབ་
རན་ཅན་བསླབས་པའི་མདོ་ཡན་ལག་བརྒྱད་དུ་བསྡུས་པའི་སྨད་་་
བཤད་ཀྱི་གཞུང་བྲིས་སོ། །གསུངས་པ་དང་། འདུལ་བ་ལུང་།
སྨན་གྱི་གཞི་ལས་སྨན་རྫས་རྣམས་ལ་རྩ་བའི་སྡེ་དང་། ལོ་མའི་སྡེ་
དང་། འབྲས་བུའི་སྡེ་སོགས་སོ་སོར་གསུངས་ཤིང་། བཅོམ་ལྡན་
འདས་དང་དགུང་གྲངས་མཉམ་པའི་རྒྱལ་བོ་གཟུགས་ཅན་སྙིང་བོ་ལ་
སྲས་གཞོན་ནུས་གསོས་ཞེས་བྱ་བ་ཞིག་ཡོད་པ་དེས་དུས་གཞན་ཞིག་
ན་ལྭ་བ་དཀར་བོ་གྱོན་པའི་མི་འགའ་ཞིག་རྒྱལ་བོའི་ཕོ་བྲང་དུ་རྒྱུ་བ་
མཐོང་ནས་རྒྱལ་བོ་ལ་ལྭ་བ་དཀར་བོ་ཅན་འདི་དག་ཅི་རེད་ཅེས་དྲིས་
410

གསུང་བཤད།
པ་རེད། རྒྱལ་བོས་འདི་དག་ནི་ནད་ཀྱི་སྡུག་བསྔལ་སེལ་བར་བྱེད་
པའི་སྨན་པའོ་ཞེས་སྨྲས་པས། གཞོན་ནུས་གསོས་ཀྱིས་འོ་ན་ཁོ་བོ་
ཡང་སྨན་པ་བྱ་བར་འདོད་པས་གསོ་བ་རིག་པ་ལ་བསླབ་བར་བགྱིའོ་
ཞེས་ཞུས་པས། རྒྱལ་བོས་རྡོ་འཇོག་གི་རྒྱལ་བོ་པད་མའི་སྙིང་བོ་ལ་
ཡི་གེ་དང་བཅས་པ་གནང་སྟེ་གཞོན་ནུས་གསོས་དྲང་སྲོང་ཆེན་པོ་
རྒྱུན་ཤེས་ཀྱི་བུའི་དྲུང་དུ་བཏང་ཞིང་གཞོན་ནུས་གསོས་དེར་སོང་ནས་
གསོ་བ་རིག་པའི་གནས་ལ་བསླབ་པས་དེ་ལ་མཁས་ཤིང་བྱང་བར་
གྱུར་ཏོ། །དེ་ནས་རྒྱལ་བོ་ཡབ་སྲས་གཉིས་ཀྱིས་འཚོ་བྱེད་གཞོན་ནུས་
གསོས་སྨན་པའི་རྒྱལ་བོར་ལན་གསུམ་དུ་ཚིག་གིས་དབང་བསྐུར་བས་
ང་རྒྱལ་སྐྱེས་ཏེ་བཅོམ་ལྡན་འདས་ནི་ཆོས་ཀྱི་རྒྱལ་བོ་ཆེན་པོ་ཡིན་ཡང་།
སྨན་གྱི་ལས་ལ་ནི་བདག་ཀྱང་བཅོམ་ལྡན་འདས་དང་མཉམ་མོད་སྙམ་
མོད། དེ་ནས་བཅོམ་ལྡན་འདས་དང་འཚོ་བྱེད་གཞོན་ནུ་གཉིས་
མཉམ་དུ་རི་བོ་གངས་ཅན་དང་སྤོས་ངད་ལྡན་དུ་ཕེབས་ནས་སྨན་
མང་བོ་ཞིག་གི་ངོས་འཛིན་དང་རོ་ནུས་ཞུས་རྗེས་སོགས་སངས་རྒྱས་
ཀྱིས་འཚོ་བྱེད་ལ་དྲིས་བ་ན་སྨན་སྣ་མང་པོ་ཞིག་འཚོ་བྱེད་ཀྱིས་མ་ཤེས་
པས། བཅོམ་ལྡན་འདས་ཀྱིས་སྨན་སྣ་རེ་རེ་ནས་འདི་མིང་ལ་འདི་
ཟེར། ཆོ་ག་འདི་ལྟར་བྱས་ན་ནད་འདི་དང་འདི་ལ་ཕན་པར་་་་
འགྱུར་རོ། ། ཞེས་སོ་སོར་གསུངས་པ་ན་འཚོ་བྱེད་ང་རྒྱལ་ཞི་སྟེ་
བཅོམ་ལྡན་འདས་ནི་ཡན་ལག་བཞི་དང་ལྡན་པའི་སྨན་པའི་རྒྱལ་བོ་
ཆེན་པོའོ། ། ཞེས་ཆེད་དུ་བརྗོད་པ་རེད། ཡན་ལག་བཞི་ནི་ཟུག་
རྔུ་འབྱིན་པ་དང་། ནད་ཀུན་སློང་བ་དང་། ནད་བྱུང་བ་སྤང་བ་
དང་། སྤང་བ་ཕྱིས་མི་འབྱུང་བ་བཞི་ལ་མཁས་པ་ལ་ཟེར་བ་རེད།
རང་ཅག་རྣམས་ལ་སྨན་པ་ཞེས་མིང་བཏགས་པ་འདི་ལ་རྒྱུ་མཚན་
411

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཞིག་ཡོད། རང་ལ་རེ་ལྟོས་བྱེད་པའི་ནད་པ་རྣམས་ནད་ཀྱི་དབང་
གིས་སེམས་སྡུག་བསྔལ་གྱིས་མནོན་པ་དང་། ལུས་ནད་ཀྱིས་གདུང་
བ་དག་ལ་སྨན་དང་དཔྱད་ཀྱི་སྒོ་ནས་ཕན་འདོགས་པས་ན་སྨན་པ་
ཞེས་མིང་ཐོབ་པ་རེད། དེ་ཡང་ཐོག་མར་སྨན་པས་ནད་པ་ལ་བལྟ་
རེག་དྲི་བའི་སྒོ་ནས་ནད་ཀྱི་ངོ་བོ་ངོས་ཟིན་པ་ཞིག་དགོས་སོ། ། དེ་
ནས་ནད་དེ་དང་དེ་ལ་གཉེན་པོ་སྨན་དཔྱད་གང་འོས་དང་གང་ཕན་
ཤེས་པ་ཞིག་དགོས་སོ། ། ཁྱད་པར་དུ་སྨན་པ་རང་གི་བསམ་པ་
ངན་པ་དང་། སྨན་དཔྱད་བྱས་པ་སོགས་ངན་ཞིང་དམན་པའི་་
མཐའ་དང་བྲལ་བ་ཞིག་དང་། གསོ་བྱའི་ནད་ཕྲན་ཚེགས་ལ་གཉེན་
པོ་སྨན་དཔྱད་ཧ་ཅང་སྟོབས་པས་ནད་གཞན་སློང་བར་བྱེད་པ་སོགས་
ལྷག་པའི་མཐའ་དང་བྲལ་བ་ཞིག་དང༌། གསོ་བྱའི་ཚ་གྲང་གི་ནད་
ཀྱི་གཉེན་པོ་གོ་མ་ལོག་པ། ལོག་པའི་མཐའ་དང་བྲལ་བ་སྟེ། སྤང་
གཉེན་མ་ནོར་བ་དམན་ལྷག་ལོག་པའི་མཐའ་གསུམ་དང་བྲལ་བ་ཞིག་
དགོས། གཞན་ཡང་སྨན་པ་རང་གི་བསམ་པའི་འཆར་སོ་ནི།
ནད་པ་དེ་ནད་ཀྱི་སྡུག་བསྔལ་དང་བྲལ་བར་འདོད་པའི་སྙིང་རྗེ་ཞིག་
དང་། ནད་པའི་ལུས་སེམས་བདེ་བར་བྱ་འདོད་ཀྱི་བསམ་པ་དང་།
ནད་པ་དེ་ཉིད་ལ་ནད་དེ་ཉིད་སླར་མི་ཟློག་པར་གཏན་དུ་བདེ་བར་བྱ་
འདོད་ཀྱི་བསམ་པ་བཟུང་དང༌། ནད་པ་རྣམས་ལ་ཞེན་ཕྱོགས་མེད་
པར་ནད་པའི་གོ་གནས་མཐོ་དམན་དང་། འབྱོར་ལྡན་དང་འབྱོར་
མེད་དང་། དགྲ་གཉེན་དག་ལའང་ཉེ་རིང་མེད་པར་ཐམས་ཅད་ལ་
འདྲ་བའི་འདུ་ཤེས་བཞག་སྟེ་སྨན་དཔྱད་ཀྱི་ལས་དྲང་བོ་བྱ་བར་་་་
འདོད་པའི་བསམ་པ་བཟང་བོ་ནི་སྨན་པ་རྣམས་ལ་ཚང་དགོས་པའི་
ཡོན་ཏན་ཡིན་པས་སྔོན་ཆད་རང་ལ་ཚང་ན་ལེགས། མི་ཚང་ན་
412

གསུང་བཤད།
ཕྱིན་ཆད་ཡོན་ཏན་དེ་དག་དང་ལྡན་པའི་སྨན་པ་བཟང་བོ་དང་།
མི་བཟང་བོ་ཞིག་གི་གྲལ་དུ་འདུག་དགོས། སྨན་པའི་སྤྱོད་ལམ་ནི་
སྤང་བར་བྱ་བའི་སྤྱོད་པ་བཙོག་པོ་དང་། བླང་བར་བྱ་བའི་སྤྱོད་པ་
བཟང་བོ་གཉིས་ཡོད་པ་ལས། སྨན་པས་སྤང་བར་བྱ་བའི་སྤྱོད་པ་
ནི་ནད་པའི་རྒྱུ་རྫས་གཡོ་ཐབས་ཀྱིས་ལེན་པ་དང་། ནད་པ་མཐོང་
ཚེ་སྡང་མིག་གིས་ལྟ་བ་སོགས་ནད་པ་ལ་མཐོང་ཆུང་བྱེད་པ་དང་།
སྨན་འཐུང་ཚུལ་སོགས་ནད་པས་སྨན་པ་ལ་ལན་གཉིས་གསུམ་ཙམ་དྲི་
བ་ན་ཁོང་ཁྲོ་ལངས་ནས་གསལ་བར་བཤད་མི་འདོད་པ་དང་།
འཆལ་གཏམ་སྣ་ཚོགས་ཀྱིས་ནད་པ་དག་ལ་ཅོ་འདྲི་བ་དང་།
གསོབ་གསོག་རྫུན་གྱིས་ཐོ་ཅོ་བྱེད་པ་དང་། མ་རབས་ཀྱི་སྤྱོད་པ་སྣ་
ཚོགས་ཀྱིས་ནད་པའི་ཡིད་སུན་འབྱིན་པ་སོགས་འདོར་དགོས།
སྨན་པས་ཉམས་སུ་ལེན་དགོས་པའི་སྤྱོད་པ་ནི། རང་གི་ལུས་ངག་
ཡིད་གསུམ་བྱམས་པའི་སྒོ་ནས་ནད་པ་གང་ལ་གང་ཕན་གྱི་སྨན་་་་
དཔྱད་ཀྱི་ལས་ལ་འཇུག་པ་དང་། ནད་པའི་ལག་ཁྱེར་དང་བསྟོད་
པ་སོགས་ལ་མི་བལྟ་བར་བཟང་པོས་ནད་གསོ་བྱེད་པ་དང་། ནད་
པ་གང་དག་ནད་ཀྱི་དབང་གིས་རང་ལ་ཁྲོ་ཞིང་ཚིག་ངན་སྨྲ་ན་ཡང་དེ་
ནད་ཀྱི་དབང་དུ་སོང་བར་ཤེས་ནས་དེར་མི་ཁྲོ་བ་དང་། གཞན་ལ་
སྨན་གསོ་བྱེད་པའི་སྐབས་སུ་ཕྱིས་བཤོལ་གྱི་ལེ་ལོ་སོགས་མི་བྱེད་པར་
གཅིག་ཏུ་ནད་པའི་བྱ་བ་དེ་དང་དུ་ལེན་པ་དང་། བྱ་བ་དེ་ལ་སེམས་
གཅིག་ཏུ་གཏོད་པ་དགོས།
ནང་རིག་པ་ཞེས་བྱ་བ་ནི་སྐྱེ་བོ་རང་རང་གི་ནང་གི་སེམས་རྟ་
དམུ་རྒོད་གར་འགྲོ་ཆ་མེད་ལྟ་བུ་ཞིག་ཡིན་པ་ལ། ཆོས་འཇིག་རྟེན་
རིག་པའི་གཞུང་ལུགས་ལམ་དྲང་བོར་འཇུག་བྱེད་ལྟ་བུ་ཞིག་རེད།
413

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དེ་ལ་སྡེ་སྣོད་ཆེན་པོ་གསུམ་ལ་སོགས་པ་མང་བོ་ཞིག་ཡོད་མོད། ད་
ལམ་དེ་དག་གི་བརྗོད་བྱ་གཙོ་བོ་ལས་ཀྱང་གཙོ་བོ་འགའ་ཞིག་བཤད་
ན། སངས་རྒྱས་ཤཱཀྱ་ཐུབ་པས་སེམས་ཅན་ལ་མི་གསོད་མི་རུང་ཞེས་
གསུངས་པ་རེད། དེའི་རྒྱུ་མཚན་ཡང་། མི་ཞིག་བསད་ན་མི་དེ་ལ་
གནོད་ཚབས་ཆེན་པོ་བཏང་བ་རེད། མི་སུ་ཞིག་ཡིན་རུང་རང་ལ་
ཤིན་ཏུ་གཅེས་པ་ཞིག་ཡོད་པ་ནི་རང་གི་སྲོག་ཡིན་ནོ། །མི་དེ་བསད་
པའི་འབྲས་བུ་ངན་པ་ཡང་རང་སྟེང་དུ་མྱུར་དུ་སྨིན་པའི་ཉེན་ཁ་ཆེ་སྟེ།
བསད་པའི་མི་དེའི་མི་རྒྱུད་ཀྱིས་རང་ཡང་གསོད་པའམ་ཡང་ན་རྒྱལ་
ཁབ་ཀྱིས་གསོད་པའམ་བཙོན་དུ་འཛིན་པ་སོགས་མི་འདོད་པའི་སྡུག་
བསྔལ་སྣ་ཚོགས་འོང་བར་འགྱུར་བས་སངས་རྒྱས་ཀྱིས་དེ་ལྟར་་་་་
གསུངས་པ་རེད། དེའི་རྗེས་སུ་མི་གཞན་གྱིས་བདག་ཏུ་བཟུང་བའི་
རྒྱུ་རྫས་ཡོ་བྱད་སོགས་དྲག་པའི་སྒོ་ནས་དངོས་སུ་འཕྲོག་པ་དང་།
འཇམ་པའི་སྒོ་ནས་མ་ཚོར་བར་བརྐུས་པ་དང་། གཡོ་སྒྱུའི་སྒོ་ནས་
གཞན་ལ་མགོ་སྐོར་བཏང་ནས་ལེན་པ་སོགས་མི་རུང་ཞེས་གསུངས་པ་
རེད། དེའི་རྒྱུ་མཚན་ནི། རྒྱུ་བདག་དེ་ལ་སྲོག་གི་འཕྲོ་ན་ཡོད་པའི་
གཅེས་ས་ཞིག་ནི་ཁོ་རང་གི་རྒྱུ་རྫས་ཡིན་པས། དེ་འཕྲོག་བཅོམ་
བྱས་ན་མི་དེ་ལ་གནོད་པ་ཆེན་པོ་བྱས་པ་རེད། དེའི་འབྲས་བུ་ལ་
སེམས་ཅན་གཞན་གྱིས་མི་འདི་ནི་རྐུན་མའོ་ཞེས་སྒྲོག་པ་ལྟར་མིང་
ངན་པ་དེ་རང་ལ་འབྱོར་བས་རང་གི་འགྲོ་འདུག་སྤྱོད་ལམ་ཐམས་
ཅད་ལ་གཞན་གྱིས་ལྐོག་ནས་ཉམས་འཇོག་བྱེད་དགོས་པའི་མི་ངན་
རྐུན་མའི་གྲངས་སུ་ཆུད་པར་འགྱུར་ལ། རྐུ་བ་ཚབས་ཆེ་ན་རྒྱལ་བོ་
སོགས་ཀྱི་ཆད་པ་དྲག་པོ་རང་ཐོག་ཏུ་འབབ་པར་འགྱུར་བས་རྐུ་་་་
འཕྲོག་སོགས་བྱེད་པ་མི་རུང་ཞེས་གསུང་བ་རེད། དེའི་རྗེས་སུ་
414

གསུང་བཤད།
གཞན་གྱི་བདག་ཏུ་བཟུང་བའི་བུད་མེད་ལ་བཙན་ཤེད་དང་ཉོན་
མོངས་་ཀྱི་དབང་གིས་ལོག་གཡེམ་བྱེད་མི་རུང་ལ། རང་གི་ཁྱོ་བོ་
ཡོད་པའི་བུད་མེད་རྣམས་ཀྱིས་སྐྱེས་པ་གཞན་བཙལ་བ་སོགས་བྱེད་མི་
རུང་ཞེས་གསུངས་ཡོད་དོ།།། དེ་ལྟར་གསུང་བའི་རྒྱུ་མཚན་ནི།
ལོག་གཡེམ་གྱི་དབང་གིས་སྐྱེས་པས་རང་གི་བུད་མེད་གསོད་པ་དང་།
བུད་མེད་སྐྱེས་པ་ལ་ཁྲོས་ཏེ་རང་སྲོག་བཅད་པ་དང་། ལོག་གཡེམ་
བྱེད་མཁན་དེ་བུད་མེད་ཀྱི་བདག་པོས་བསད་པ་དང་། ལོག་གཡེམ་
བརྩད་དེ་ཕ་མ་སོགས་བསད་པ་དང་རྒྱལ་ཁྲིམས་ཀྱིས་བསད་པ་སོགས་
འཇིག་རྟེན་འདིར་མཐོང་ཐོས་མང་པོ་བྱུང་བ་དེ་འདྲ་རེད། དེའི་
རྗེས་སུ་རྫུན་དང་ཕྲ་མ་སོགས་བཤད་མི་རུང་ཞེས་གསུངས་པ་བྱུང་
བས་བདེན་པར་སྨྲས་ཀྱང་གཞན་གྱིས་བདེན་པར་མི་འཛིན་ཞིང་རང་
གི་ཚིག་མི་བཙན་པ་དང་གསོབ་གསོག་རྫུན་དུ་སྨྲ་བའི་མི་ཐ་ཆད་ཞིག་
ཏུ་འགྱུར་བའི་ཉེན་ཡོད་པས་མི་རྣམས་ཀྱིས་རྫུན་མ་བཤད་ཅེས་བཀག་
པ་རེད། ནང་རིག་པའི་སྡེ་སྣོད་ལས་གསུང་འདི་རྣམས་ནི་ཆོས་
ལུགས་པ་ཁོ་ན་ལ་གསུང་བ་ཞིག་དང་ཆོས་ལུགས་པ་གཅིག་པུས་ཁས་
ལེན་དགོས་པ་ཞིག་མ་རེད། སངས་རྒྱས་ཤཱཀྱ་ཐུབ་པའི་གསུང་བ་
འདི་ནི་འཛམ་གླིང་ཡོངས་ཀྱི་མི་དམངས་ཀྱིས་སློབ་སྦྱོང་བྱེད་འོས་བ་
ཞིག་དང་། འཛམ་གླིང་ཡོངས་ཀྱི་མི་དམངས་ཀྱི་ཡིད་དུ་འཐད་པ་
ཞིག་དང་། འཛམ་གླིང་ཡོངས་ཀྱི་མི་དམངས་ལ་ཕན་པ་འབྱུང་བའི་
གསུང་གལ་ཆེན་ཞིག་དང་། རྒྱལ་བོའི་ཁྲིམས་ལུགས་དང་། དམ་
པའི་ཆོས་ལུགས་དང་། འཇིག་རྟེན་མི་ཆོས་ཐམས་ཅད་དང་མཐུན་
པ་ཞིག་ཀྱང་ཡིན་པས་ཐམས་ཅད་ཀྱིས་སེམས་ལ་འཛིན་དགོས་པ་ཞིག་
རེད། མི་ཐམས་ཅད་ཀྱིས་ལས་རྒྱུ་འབྲས་བརྩི་དགོས་ཞེས་གསུང་
415

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཡོད། དེ་ཡང་འཇིག་རྟེན་ན་ས་བོན་ལ་རྒྱུ་དང་དེ་ལས་བྱུང་བའི་མྱུ་
གུ་དང་མེ་ཏོག་འབྲས་བུ་སོགས་ལ་འབྲས་བུ་ཞེས་ཟེར་བ་ལྟར། བྱ་
བ་ཡག་པོ་དང་བཟང་པོ་ལ་ལས་དགེ་བ་དང་བྱ་བ་ངན་པ་བྱས་པ་ལ་
ལས་མི་དགེ་བ་དང་ལས་ངན་པ་ཟེར། བྱ་བའི་བཟང་ངན་ལ་ལྟོས་
ནས་ལས་བཟང་ངན་དུ་བཏགས་པ་རེད། དཔེར་ན། རང་གི་ཕ་
མ་དང་མེས་པོ་སོགས་ལ་ལུས་ངག་ཡིད་གསུམ་བྱམས་པའི་སྒོ་ནས་
བཀུར་བསྟི་རིམ་གྲོ་བྱེད་པ་ནི་ལས་དགེ་བ་དང་ལས་ཡག་པོ་རེད།
འདི་ལ་རྒྱུ་ཟེར། བྱ་བ་དེ་ལྟར་བྱས་པས་མི་གཞན་གྱིས་རང་ལ་འདི་
ནི་ཕ་མ་དང་རྒན་རབས་སོགས་ལ་རྩིས་འཇོག་བྱེད་པའི་མི་བཟང་བོ་
ཞིག་རེད་ཅེས་གཞན་གྱིས་བསྔགས་པ་བརྗོད་པ་དང་། རང་གི་བུ་
དང་ཚ་བོ་སོགས་ཀྱིས་ཀྱང་རང་ཉིད་ལོ་ལོན་པའི་ཚེ་ན་ཞབས་ཞུ་རིམ་
གྲོ་ཡག་པོ་བྱེད་པ་ནི་འབྲས་བུ་རེད། རང་ཉིད་ཀྱི་བསམ་པ་བཟང་
བོའི་སྒོ་ནས་བྱ་བ་གང་བྱས་ཐམས་ཅད་ལས་བཟང་བོ་དང་བྱ་བ་་
བཟང་བོ་ཡིན་པས་དེའི་འབྲས་བུ་ཡང་བཟང་བོ་རེད། དཔེར་ན།
ཞིང་བ་ཞིག་ལ་མཚོན་ན། དཔྱིད་དུས་སོ་ནམ་བཟང་བོ་བྱས་བ་རྒྱུ་
དང་། སྟོན་ཁར་འབྲུ་རིགས་མང་བོ་འབྱུང་བ་འབྲས་བུ་རེད། མི་
རང་བཞིན་བཟང་བོ་སྙིང་སྟོབས་ཅན་འགའ་ཞིག་གིས་རང་ཉིད་ཀྱི་
སྲོག་ལས་གཞན་གྱི་སྲོག་གཅེས་བར་བཟུང་སྟེ་གཞན་གྱི་སྲོག་བསྐྱབས་
པ་སོགས་ལ་མི་འདི་ཕུལ་བྱུང་ཅན་དང་དཔའ་བོ་ཡིན་ཞེས་རྒྱལ་ཁབ་
ཀྱིས་སྙན་པ་སྒྲོགས་པ་བྱ་དགའ་སྦྱིན་པ་དང་འགའ་ཞིག་གིས་གཞན་
གྱི་རྒྱུ་རྫས་དང་མང་ཚོགས་ཀྱི་ལོངས་སྤྱོད་ལ་ཧམ་ཟོས་བྱས་པ་སོགས་
ལ་ཆད་པ་གཅོད་པ་འང་ལས་རྒྱུ་འབྲས་ལྟར་བྱས་པ་རེད། དེའི་
སྟོབས་ཀྱིས་རྒྱུ་འབྲས་ཟེར་བ་ནི་ཆོས་ལུགས་པ་སོགས་མི་ཉུང་ཤས་
- 416

གསུང་བཤད།
ཞིག་གིས་བརྩི་རྒྱུ་དང་། ཁས་ལེན་རྒྱུ་ཞིག་རེད་ཅེས་འགའ་ཞིག་
གིས་སྙམ་པ་ནི་འཇིག་རྟེན་གྱི་བྱ་བའི་ལས་བཟང་ངན་ལ་ཁྱད་པར་
མེད་པ་དང་བྱ་བ་བཟང་པོ་བྱས་པའི་འབྲས་བུ་ཡང་ཁྱད་པར་མེད་
སྙམ་དུ་བསམ་པ་རེད། དེས་ན་ནང་རིག་པའི་སྡེ་སྣོད་ལས་འཇིག་
རྟེན་པ་ཐམས་ཅད་ཀྱིས་ལས་རྒྱུ་འབྲས་བརྩི་དགོས། ལས་རྒྱུ་འབྲས་
ལ་སྐྲག་དགོས་མི་དམངས་ལ་ཕན་འདོགས་པའི་མི་བཟང་བོ་དང་རང་
གི་ཕ་མ་དགེ་རྒན་སོགས་རང་ལ་དྲིན་ཆེ་བ་རྣམས་ལ་བརྩི་བཀུར་ཡར་
འཇོག་བྱ་དགོས་ཞེས་སངས་རྒྱས་ཤཱཀྱ་ཐུབ་པས་འཇིག་རྟེན་ཐམས་
ཅད་ལ་སློབ་གསོ་བཏང་བ་ལྟར་བྱས་ན་རང་རང་ལ་བཀྲ་ཤིས་བདེ་
བླག་འབྱུང་ངེས་རེད། །
417

ཞུ་སྨོན།
༄༅། །ཞུ་སྨོན།
སྟེང་ཕྱོགས་ཡོན་ཏན་བཀོད་པའི་ཞིང་གི་དཔལ། །ཚེ་དང་ཡེ་
ཤེས་དཔག་ཏུ་མེད་པ་ཡིས། །རྟག་བརྟན་དོན་ཀུན་གྲུབ་པའི་མེ་ཏོག་
ཆར། །འཇིག་རྟེན་མགོན་པོ་གང་ལ་བཀྲ་ཤིས་སྩོལ། །དཔག་མེད་
བསོད་ནམས་ཕ་མཐའ་ཡངས་པའི་མཚོར། །སྙིང་བོར་སྨིན་པའི་མི་
འགྱུར་གཡུང་དྲུང་སྐུ། །རིན་ཆེན་ཕྲོག་ཞུ་ཀླུ་དབང་གཙུག་གི་རྒྱན། །
མ་ལུས་འགྲོ་བས་མངོན་པར་མཆོད་པའི་དྲུང་། །དབུ་ལོ་དཀར་པོའི་
ཆ་ཤས་ཡོངས་རྫོགས་ཤིང་། ། རྒ་བའི་རྟེན་འབྱུང་ར་རིའི་མཚན་མ་
ཅན། །གང་ལ་དགའ་བའི་འོད་དཀར་བྱིན་པ་དེས། །ཞུ་འཕྲིན་་་་
བདུད་རྩིའི་ཐིགས་པ་ཕུལ་ལ་དགོངས། །སྐྱེས་སྦྱང་བློ་གྲོས་ཡངས་
པའི་ལྷ་ལམ་དུ། །ཤེས་བྱའི་རྒྱུ་སྐར་འཁོར་ལོ་ཡོངས་སུ་རྫོགས། །སྤང་
རྟོགས་ཟླ་བ་དག་པའི་དཀྱིལ་འཁོར་ལས། །འཕྲིན་ལས་འོད་དཀར་
སྤྲོ་བཞིན་བཞུགས་ལགས་སམ། །
མཚམས་ཞུ།
སྟེང་གི་རིན་ཆེན་རྣམ་གསུམ་ཐུགས་རྗེ་དང༌། །བར་དུ་ས་གཞི་
སྐྱོང་བའི་སྲིད་ཇུས་དང་། །རིག་བྱེད་ཅུང་ཞིག་སྨྲ་བ་དག་གིས་ནི། །
བས་མཐའི་གནས་སུ་ཕྲན་བུའང་བདེ་བར་འཚོ། །དམན་པ་བདག་
འདྲའི་ལུས་ངག་ཡིད་ཀྱི་ལས། །གཞན་ཕན་ལམ་དུ་འགྲོ་བ་ཅང་མ་
མཆིས། །འོན་ཀྱང་དམ་ཆོས་འཛིན་ལ་སྨོན་པ་དང་། །ཚེ་ཡི་རིག་
བྱེད་འཛིན་པའི་མིང་ལ་བརྟེན། །དཔལ་ལྡན་བཀྲ་ཤིས་གཡས་སུ་
-418

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
་་་་་་་འཁྱིལ་བའི་སྡེ། །ཡོན་ཏན་འབྱུང་གནས་ཐོས་བསམ་ནོར་བུའི་་
གླིང་། །ག་ལ་བ་དེར་སྨོན་པའི་མེ་ཏོག་ནི། །རེ་ཞིག་འཛུམ་ཡང་ཕྱི་
ནང་རྐྱེན་དབང་བཙན། །འཇིག་རྟེན་འདི་ནི་ཆེན་པོ་དག་གིས་ནི། །
བྱ་བ་གང་ཡང་གཞན་ཕན་དོན་ལ་སྤྱོད། །དམན་པ་བདག་ལྟ་བུ་ཡི་སྒོ་
གསུམ་ལས། །གང་ཡིན་ལྟོ་རྒྱབ་འཚོ་བའི་དོན་དུ་ཕྱོགས། །དེའི་ཕྱིར་
བྱ་བ་ལས་ཀྱི་འཁོར་ལོ་ཡིས། །འགྲོ་བ་བདེ་སྐྱིད་ལམ་དུ་ཁྲིད་པ་ལ། །
བརྒྱ་ཕྲག་ཐབས་མཁས་འཕྲུལ་གྱི་འབད་པ་ལས། །བྱང་ཆུབ་སེམས་
དཔའི་སྤྱོད་པ་གཞན་ན་གང༌། །འཛམ་བུ་ཀྲཀྵའི་འབྲས་བུ་སྨིན་པ་
གང༌། །མ་དྲོས་མཚོ་རུ་ལྷུང་བའི་ཆུ་གསེར་ནི། །ས་འོག་མི་གཙང་
ཁྲོད་དུ་རྟག་གནས་ཀྱང་། །མདངས་མཆོག་རང་བཞིན་བཟང་བོ་་
ཉམས་པ་མེད། །མ་ལ་ཡར་སྐྱེས་ཙན་དན་གོ་ཤིར་ཥ། །ཕྱོགས་བཞིའི་
འཇིག་རྟེན་གང་དུ་ཁྱེར་བའམ། །ཤིང་གཞན་ཕལ་བའི་ཁྲོད་དུ་་་་་
བཞག་ཀྱང་རུང་། །དྲི་ཞིམ་རང་བཞིན་བཟང་བོ་ཉམས་པ་མེད། །དེ་
ལྟར་རྒྱལ་སྲས་བྱང་ཆུབ་སེམས་དཔའ་ཡང་། །ངུར་སྨྲིག་འཆང་བའི་
ཁྲོད་དུ་བཞུགས་པའམ། །གྲོང་དང་གྲོང་ཁྱེར་དག་དུ་གནས་ཀྱང་
རུང་། །དམ་པའི་རང་བཞིན་བཟང་བོ་སུ་ཡིས་འགོག ། གང་་
ཐུགས་དྲི་བྲལ་ནོར་བུའི་མེ་ལོང་ངོར། །སྲིད་ཞིའི་རི་མོ་མ་འདྲེས་
རྫོགས་པར་ཤར། །དྲང་ངེས་གཏམ་གྱི་གསུང་གི་མེ་ཏོག་ནི། །དཔག་
མེད་ཐོས་པ་འཛིན་གྱི་རྒྱན་དུ་གྱུར། །
དེའི་ཕྱིར་འགྲོ་བའི་སྐྱབས་དང་དཔུང་གཉེན་ཞེས། །སྙན་པའི་
རི་མོ་གཡས་སུ་འཁྱིལ་བའི་དུང་། །གངས་ཅན་འགྲོ་བའི་དབུགས་
ཀྱིས་བསྐུལ་བའི་དབྱངས། །ཕྱོགས་ཀྱི་འཁོར་ལོ་ཡངས་བའི་མཐའ་རུ་
བཅས། །བཅུ་གཉིས་བདག་པོ་པད་དཀར་ཚལ་ལ་བཞིན། །ཡུལ་
419

ཞུ་སྨོན།
གྱིས་རིང་ཡང་བརྩེ་བའི་སྐྱབས་འཇུག་དང་། །ཐུགས་རྗེས་གཟིགས་
པ་ནམ་ཡང་མི་འདོར་བར། །ཕྲན་བུའི་འདི་ཕྱིས་ལེགས་ཚོགས་རྒྱས་
པར་མཛོད། །
སླད་མའི་ཆར་ཡང་ཕན་ཚུན་མཛའ་བའི་སེམས། །ནང་ཡང་
ཉམས་པ་མེད་པའི་བཀྲ་ཤིས་རྫས། འཕྲིན་ཡིག་གསར་བ་གསར་
བའི་མེ་ཏོག་ཆར། །དུས་དང་དུས་སུ་ཕྱོགས་འདིར་འབེབས་བར་
མཛོད། །དེ་ལྟར་འཕྲིན་ཡིག་ནེ་ཙོ་བཞིན་རྒྱས་ནི། །བྱང་ཕྱོགས་ཨ་སྨྲ་
ཚལ་ནས་གནམ་འཕང་བསྐྱོད། །མི་དབང་སྟོབས་བཅུ་མངའ་བའི་
མདུན་ས་རུ། །གུས་པར་སོང་ལ་བདེན་པའི་གཏམ་འདི་ཞུས། །
ཅེས་གོང་ས་རིན་པོ་ཆེ་ཀུན་གཟིགས་མཆོག་གི་མདུན་སར་བཀྲ་
ཤིས་འཁྱིལ་བའི་གྲྭ་རྒན་ཡེ་ཤེས་རྒྱ་མཚོས་ཧོར་ཟླ༡༠ཚེས༡་ལ་བ་ཡན་
གཅན་ཚའི་སྨན་ཁང་ནས་སྒོ་གསུམ་གུས་པ་ཆེན་པོས་ཕུལ་ལགས།
༄༅། །རབ་དཀར་འཁོར་ལོ་བདེ་བ་མཆོག་གི་ལྷ། །ལྷ་མོ་འཆི་
མེད་རྡོ་རྗེ་རྣམ་པར་རྒྱལ། །རྒྱལ་ཡུམ་ཡིད་བཞིན་འཁོར་ལོ་ཚེ་བདག་
མགོན། །མགོན་པོ་ཚེ་མཐའ་ཡས་པས་བཀྲ་ཤིས་སྩོལ། །མཁས་་་་་
་བཙུན་བཟང་བོའི་ཆ་ཤས་ཡོངས་སུ་རྫོགས། །རྨད་བྱུང་འཆད་རྩོད་
རྩོམ་པའི་བདུད་རྩིའི་མཛོད། །འཕྲིན་ལས་འོད་དཀར་སྣང་བས་་
འཇིག་རྟེན་ཁྱབ། །སྐྱབས་གཅིག་སྨྲ་བའི་ཟླ་བ་མཆོག་གི་དྲུང་། །མདོ་
སྨད་བྱང་ཕྱོགས་བ་ཡན་གཅན་ཚ་རུ། །གནས་པའི་ཚུལ་ལྟར་བཅོས་
པའི་དགེ་སྦྱོང་མིང་། །ཡེ་ཤེས་རྒྱ་མཚོ་ཞེས་བྱའི་གུས་པ་ཡིས། །ཞུ་
ཚིག་མེ་ཏོག་ཕུལ་ལ་ཡུད་ཙམ་དགོངས། །སྔོན་ཚེ་ལྗོངས་འདིར་་་་་
མཁན་སློབ་ཆོས་གསུམ་གྱིས། །བཙུགས་པའི་བསྟན་པའི་སྟོད་ནི་གླང་
420 ―

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དར་མས། །བསྣུབས་སོ་ཞེས་པའི་གཏམ་དེ་སྒྲ་ཆེ་ཡང་། །དུས་འདིར་
པསམ་ན་དེ་ནི་དེ་ཙམ་མིན། །པད་དཀར་འཆང་བའི་ཉི་མ་གཞན་དུ་
ཤར། །བདེ་སྐྱིད་སྣང་བ་ཡང་ནི་ཁྱོད་རྗེས་འབྲངས། །རེ་ཞིག་མུན་
པའི་གླིང་གི་སྣ་ཚོགས་གཏམ། །མཐའ་ཡས་དགོས་མེད་ཕྱིར་ན་་་་
འདིར་མི་ཞུ། །
མཚམས་ཞུ།
ད་ལྟའི་ཙི་ནའི་ཡུལ་གྱི་རྒྱལ་བོ་དག ། སྤྱི་སེམས་ཆེ་ཞིང་་
འབངས་ལ་ཤིན་ཏུ་བྱམས། །དཔལ་འབྱོར་འཕེལ་ཞིང་འབངས་ཀྱི་
འཚོ་བ་བཟང་། །ལུགས་གཉིས་གང་ལའང་འགལ་བ་མེད་པར་
སྤྱོད། །དེའི་ཕྱིར་ཁང་ཆེན་རྟེན་གསུམ་བཞེངས་པ་མང་། །གཏོང་
ཡོད་བསོད་ནམས་ཅན་གྱི་སྦྱིན་བདག་མང་། །གཎྚིའི་སྒྲ་སྒྲོག་དགེ་
ཚུལ་དགེ་སློང་མང་། །གཞི་གསུམ་ཉམས་ལེན་མཛད་པའི་དགོན་སྡེ་
ཐང༌། །རླབས་ཆེན་བསོད་ནམས་ཐིག་ལེ་མཆོག་མའི་གདོང་། །བྱང་
བ་སེམས་ཀྱི་ལང་ཚོ་རྒྱས་པའི་གཟིས། །ཕྱོགས་ཀྱི་དྲེགས་ལྡན་པ་ཡི་
ངས་པ་རྣམས། །ཀུན་ནས་དགའ་བའི་སེམས་ཀྱིས་ཁྱོད་ལ་་་་་་་་
འདུད། །ཕན་བདེའི་གྲིབ་བསིལ་འཁོར་བའི་བསྟན་པའི་གདུགས། །
ཆོས་སྤྱོད་རྣམ་བཅུའི་ཤམ་བུ་གཡོ་བ་ཅན། །ཚད་མེད་ཐུགས་རྗེའི་
ནོར་བུའི་འཁྲི་ཤིང་གིས། །གངས་ཅན་འཛིན་མའི་ཁྱོན་འདིར་སྤྲིངས་
ཕར་མཛོད། །སྙིང་རྗེའི་གཤོག་དཀཪ་གཡོ་བའི་གསེར་གྱི་ཉ། །
གསུང་རབ་བཅུ་གཉིས་རྒྱ་མཚོའི་འཇིང་ན་གནས། །ཤེས་བྱའི་མཚོ་
ལ་ཆགས་ཐོགས་མེད་པ་ཁྱོད། །མཁས་དགུའི་གཙུག་རྒྱན་མ་ཧ་པཎྚི་
ཏ། །འབུམ་ཕྲག་སྡེ་བཞིའི་ལུང་གི་གུར་ཀུམ་ཚལ། །ལུང་རིགས་ཉི་
མའི་ཟེར་གྱིས་རྒྱས་བྱས་པའི། །ལེགས་བཤད་སྦྲང་རྩི་མྱོང་ལ་རེ་བ་
421

ཞུ་སྨོན།
ཡི། །གྲངས་མེད་གདུལ་བྱའི་འདོད་པ་འཇོ་བར་མཛོད། །ཕན་་
བདེའི་བཀྲ་ཤིས་རི་མོ་གཡས་འཁྱིལ་བ། །ཐོག་མཐའ་བར་དུ་དགེ་
བའི་ཆོས་ཀྱི་དུང་། །བྱམས་དང་སྙིང་རྗེའི་དབུགས་ཀྱིས་བསྐུལ་བའི་
དབྱངས། །ནམ་ཞིག་ཐོས་ཞེས་བདག་ཅག་སྨོན་བཞིན་མཆི། །
བསོད་ནམས་བརྒྱ་ལས་གྲུབ་པའི་ཞབས་ཟུང་གི ། བཀྲ་ཤིས་ཀུན་
འབྱུང་དཔལ་བེའུ་རི་མོ་ནི། །འཛམ་གླིང་གང་དུ་བྲིས་པའི་རྡུལ་དག་
ཀྱང་། །ལྷར་བཅས་འགྲོ་བའི་བསོད་ནམས་ཞིང་གི་རྟེན། །ལུང་ཆོས་
སྡེ་སྣོད་གསུམ་ནི་མང་ཐོས་ཤིང་། །ངུར་སྨྲིག་རྒྱལ་མཚན་རྟག་ཏུ་་
འཛིན་པ་དང་། །ཚུལ་ཁྲིམས་ཕུང་བོ་ཡོངས་སུ་རྫོགས་པ་ཡི། །གནས་
བརྟན་ཆེན་པོ་ཁྱོད་ལས་གཞན་ན་གང༌། །ཐབས་ཤེས་རྩིབས་སྟོང་
ལྡན་པའི་འཁོར་ལོ་ཡིས། །ཆོས་སྲིད་ཟུང་གི་དཔལ་ལ་དབང་བསྒྱུར་
བའི། །འཕྲིན་ལས་འོད་ཀྱི་སྣང་བ་དཀར་པོ་ནི། །ནམ་མཁའི་མཐའ་
རུ་བཅས་པ་སུ་ཡིས་འགོག ། རང་བཞིན་གྲུབ་མཐའ་རྒྱ་མཚོའི་ཕ་
རོལ་སོན། །སྡེ་སྣོད་གསུམ་དང་རྒྱུད་ཆེན་རྣམ་བཞི་སོགས། །ཕྱི་ནང་
ཐ་སྙད་རིག་པ་ཀུན་ལ་མཁས། །གྲགས་པའི་རྫ་རྔ་འཇིག་རྟེན་ཀུན་
གྱིས་བརྡུང་། །སྟོན་པ་ཐུབ་པའི་དབང་བོའི་རྒྱལ་ཚབ་ཏུ། །བཀུར་
བར་འོས་པའི་བཙུན་པ་ཆེན་པོ་ཁྱོད། །ཚངས་སྤྱོད་ཡོན་ཏན་བཞི་
ལྡན་ཕ་རོལ་ཕྱིན། །གནས་བརྟན་འོད་སྲུངས་ཆེན་པོའི་རྗེས་སུ་འགྲོ
གངས་ཅན་མགོན་པོ་སྲིད་པའི་ཉིན་མོར་བྱེད། །གང་དུ་ཤར་བའི་
རྒྱལ་ཁབ་དེ་དང་དེར། །གཞན་ཕན་འཕྲིན་ལས་ཀུན་ཏུ་བཟང་བོའི་
འོད། །སྐལ་ལྡན་ཀུན་གྱི་བསོད་ནམས་ཞིང་དུ་འཕྲོས། །སྔོན་ཚེ་་
སྟོབས་བཅུ་མངའ་བ་ཐུགས་རྗེ་ཅན། །སུམ་ཅུ་རྩ་གསུམ་གནས་སུ་
བཞུགས་པ་ལ། །འཕགས་པས་རྣམ་བཞི་འཁོར་གྱི་འཕྲིན་ཞུས་་་་་་
-- 422 -

རྗེ་བཙུན་ཡེ་ཤེས་རྒྱ་མཆའ་རྟགས་པ་
པའི། །བརྩེ་བས་སླར་ཡང་གླིང་འདིར་བྱོན་པ་བཞིན། །འཛམ་གླིང་
མཛེས་པར་བྱེད་པའི་རྒྱན་གཅིག་པུ། །ཐམས་ཅད་མཁྱེན་པ་བསྟན་
འཛིན་རྒྱ་མཚོ་ཁྱོད། །མདོ་དབུས་ལྗོངས་འདིར་མྱུར་དུ་བྱོན་མཛོད་
ཅེས། །བདག་ཅག་སྙིང་ནས་ཡང་ཡང་གསོལ་བ་འདེབས། །མང་
མང་འགྲོ་བའི་ལེགས་ཉེས་སྐྱིད་སྡུག་ནི། །རང་རང་ལས་ཀྱི་བགོ་སྐལ་
ཡིན་ནོ་ཞེས། །ཡང་ཡང་དེ་བཞིན་གཤེགས་པས་གསུངས་པས་ན། །
གཅེས་གཅེས་དོན་ལ་དགོངས་ཤིག་སྙིང་རྗེའི་གཏེར། །སྟེང་ཕྱོགས་
ཡོན་ཏན་བཀོད་པའི་ཞིང་གི་མགོན། །མགོན་པོ་ཚེ་དང་ཡེ་ཤེས་་་
དཔག་མེད་བཞིན། །བཞིན་བཟང་ཁྱོད་ཞབས་པད་མའི་བསྐལ་བའི་
བར། །བར་གཅོད་བདུད་བཞིའི་གཡུལ་ལས་རྒྱལ་གྱུར་ཅིག ། དེ་
ལྟར་འཕྲིན་ཡིག་དཔྱིད་ཀྱི་ཕོ་ཉ་མོ། །ངོ་མཚར་སྙན་པའི་གླུ་དབྱངས་
སྒྲོགས་བཞིན་དུ། །རྒྱ་གར་ཡུལ་སོང་གང་གི་ཁྲིའི་དྲུང་དུ། །བདེན་
གཏམ་མེ་ཏོག་ཕྲེང་འདི་གུས་པས་ཕུལ། །
423

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
༄༅། །མདོ་རྒྱུད་རྒྱ་མཚོའི་མངའ་བདག་ཡོངས་
ཀྱི་དགེ་བའི་བཤེས་གཉེན་ཆེན་པོ་རྗེ་
བཙུན་ཛྙཱ་ན་ས་རའི་ཐུན་མོང་གི་
རྟོགས་པ་མདོ་ཙམ་བརྗོད་པ་
བདེན་གཏམ་ཤེལ་གྱི་
མེ་ལོང་ཞེས་བྱ་བ།
མཆོད་པར་བརྗོད་པ་དང་རྩོམ་པར་དམ་བཅའ་བ།
ཨོཾ་བདེ་ལེགས་སུ་གྱུར་ཅིག རྗེ་བཙུན་མཁྱེན་པའི་གཏེར་
དང་གཉིས་སུ་མ་མཆིས་པའི་དཔལ་ལྡན་བླ་མ་དམ་པ་རྣམས་ཀྱི་་་་
ཞབས་ཀྱི་པདྨོ་དྲི་མ་མེད་པ་ལ་སྒོ་གསུམ་གུས་པས་ཕྱག་འཚལ་ཞིང་
སྐྱབས་སུ་མཆིའོ། །ཚེ་རབས་ཐམས་ཅད་དུ་རྗེས་སུ་གཟུང་དུ་གསོལ།
ཚོགས་གཉིས་གསེར་གྱི་ཕུང་བོ་ལས་གྲུབ་སྤངས་རྟོགས་དཀྱིལ་འཁོར་
ཆ་ཤས་ཡོངས་གང་རྫོགས་པའི་སངས་རྒྱས་ཉིན་མོར་བྱེད། །སྐྱེ་་་་
དགུའི་ཚ་གདུང་དྲུངས་ནས་འབྱིན་མཛད་མཆོག་གྱུར་ཞི་བའི་འོད་
སྣང་ཪབ་སྤྲོ་འགོག་ལམ་དམ་ཆོས་བསིལ་ཟེར་ཅན། ། དཔག་ཡས་
ལུང་རྟོགས་ལྷ་ལམ་ཡངས་པོར་རིག་གྲོལ་ནོར་བུའི་འོད་ཀྱི་གཟི་འབར་
ཐེག་གསུམ་འཕགས་ཚོགས་རྒྱུ་སྐར་ཕྲེང་། །ལྷར་བཅས་འགྲོ་བའི་་
གཙུག་གི་རྒྱན་གྱུར་ཟླ་མེད་ཡོན་ཏན་བྱེ་བའི་གཏེར་མངའ་རིན་ཆེན་
—— 424

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
གསུམ་གྱིས་ཤིས་པ་སྩོལ། །གསེར་གྱི་ལྷུན་པོར་ཉིན་བྱེད་གཟིས་་་་་
མཛེས་མཚན་དཔེ་ལང་ཚོ་དཔྱིད་དུ་དར། །བརྒྱད་ཁྲི་བཞི་སྟོང་ཆོས་
ཀྱི་གདངས་སྙན་ཡན་ལག་དྲུག་ཅུའི་དབྱངས་ཀྱིས་མཛེས། །སྒྲིབ་བྲལ་
དག་པ་ཡེ་ཤེས་རང་བཞིན་སྤངས་རྟོགས་ཕུན་ཚོགས་གཏེར་དུ་་་
སྨིན། །ལྷ་མིའི་རྣམ་འདྲེན་ཟས་གཙང་སྲས་པོ་བྱང་ཆུབ་བར་གྱི་་་
སྐྱབས་སུ་བསྟེན། །སྒྲིབ་བྲལ་ཡེ་ཤེས་མེ་ལོང་ཡངས་པོཪརབ་་་་་་
འབྱམས་ཤེས་བྱའི་སྣང་བརྙན་མ་ལུས་གཅིག་ཏུ་རྫོགས་པ་མཁྱེན་པའི་
གཏེར། །གྲངས་མེད་རྒྱལ་བས་བཏང་སྙོམས་གནས་གྱུར་མ་རུངས་
གདུལ་དཀའ་བདག་ཅག་དོན་དུ་སྒྱུ་འཕྲུལ་དྲ་བའི་རོལ་གར་ཅན། །
ཆེར་སྙིགས་ལྔ་བདོའི་ཡང་མཐའི་དུས་འདིར་སྔོན་མེད་ལེགས་བཤད་
རིན་ཆེན་འདྲེན་མཛད་བླ་ན་མེད་པའི་དེད་དཔོན་མཆོག ། སྐལ་
ལྡན་རྒྱ་མཚོའི་སྙིང་གི་མུན་སེལ་དཔལ་ལྡན་བླ་མ་མཆོག་དེའི་ཞབས་
པད་བྱང་ཆུབ་ཐོབ་ཀྱང་གུས་པས་བསྟེན། །གྲངས་མེད་བསྐལ་བའི་
སྔོན་ནས་གྲོལ་ཀྱང་རྒྱལ་སྲས་སྤྱོད་པའི་བརྫུ་བག་གིས། །སྣ་ཚོགས་
གདུལ་བྱའི་མོས་པའི་སྣང་ངོར་ཅིར་ཡང་འཆར་བའི་རོལ་གར་
མཁན། །དམིགས་མེད་ཐུགས་རྗེའི་འོ་མཚོ་ལས་བལྟམས་མཚན་་་་་་
དཔེའི་ཟླ་བའི་འཁྲི་ཤིང་མཛེས། །ཕྱག་ན་པད་དཀར་འཆང་བའི་
མགོན་ཁྱོད་ཚེ་རབས་ཕྲེང་བའི་སྐྱབས་སུ་འཛིན། །བྱུ་རུའི་ལྗོན་པར་
མཚམས་སྤྲིན་གྱིས་འཁྱུད་མཚན་དཔེ་ལང་ཚོ་རྫོགས་པའི་སྐུ། །ཟད་
…,↓ཀྟྭཱ:
མེད་ཆོས་མཛོད་ཚངས་པའི་དབྱངས་སྙན་སྣ་ཚོགས་མོས་ངོར་འབབ་
པའི་གསུང་། །བདེན་གཉིས་ཆོས་ཚུལ་མངོན་སུམ་གཟིགས་པ་ཟག་
མེད་ཡེ་ཤེས་སྙིང་བོའི་ཐུགས། །དུས་གསུམ་རྒྱལ་བ་ཀུན་གྱི་བླ་མ་་
བརྟན་པའི་འཁོར་ལོས་རྟག་ཏུ་སྐྱོངས། །ལྷོ་ཕྱོགས་ཆུ་གཏེར་རླབས་
425

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཀྱི་རྩེ་དགར་ངོ་མཚར་རིག་བྱེད་དབྱངས་ཀྱི་རོལ་མོ་བྱེ་བ་ཕྲག་བརྒྱ་
རྒོད་པ་ལས། །མཐོ་རིས་མེས་པོའི་བློ་ཡི་པདྨོ་བསྐལ་བར་བཞད་པའི་
དགེ་མཚན་ལས་བལྟམས་ཟླ་གཞོན་ལང་ཚོར་སྨིན་པའི་སྐུ། །སྙན་
འཇེབས་ཕང་འགྲོའི་དབྱངས་དང་ལྷན་དུ་དཔག་མེད་ཆོས་ཕུང་གླུ་རུ་
དྲངས་པས་རྒྱལ་ཀུན་དགྱེས་པ་བསྐྱེད་པའི་ལྷ། །སྲིད་གསུམ་མཛེས་
པའི་ཐིག་ལེ་གཅིག་པུ་ངག་གི་འདོད་འཇོ་ཚངས་སྲས་བཞད་མས་
འཆད་རྩོད་རྩོམ་པའི་སྤོབས་པ་སྩོལ། །རྒྱ་ཆེན་ཆོས་ཀྱི་ཡལ་ག་རབ་
རྒྱས་ཟབ་དོན་ལྟ་བའི་མེ་ཏོག་བཞད། །ངེས་ལེགས་སྦྲང་རྩིའི་བཅུད་
ཀྱིས་གཏམས་པའི་ཐུབ་བསྟན་པདྨ་དཀར་བོའི་ཚལ། །ལེགས་པར་
་་་་་་་བསྐྲུན་ཅིང་སྐྱོང་བའི་བྱེད་པོ་འཕགས་བོད་པཎ་གྲུབ་སྣང་བའི་
གཏེར། །འཛམ་གླིང་མཛེས་པའི་རྒྱན་གྱི་མཆོག་རྣམས་དད་གསུམ་
ནོར་བུའི་ཁྲི་ལ་མཆོད། །རབ་འབྱམས་ཤེས་བྱའི་མཁའ་དང་མཉམ་
པའི་བློ། །རྒྱལ་ཀུན་ཐུགས་གསང་ངུར་སྨྲིག་རོལ་གར་གྱིས། །དོན་
བཟང་ཆོས་ཆར་འབེབས་པའི་གྲགས་སྙན་ཅན། །བསིལ་ལྗོངས་ཚད་
མའི་སྟོན་པ་མཆོག་ལ་འདུད། །ཐུབ་བསྟན་ཀཻ་ལ་ཤ་རིའི་སྤོ་ན་་་་་་་
འགྱིང༌། །མཁས་རློམ་གཉིས་འཐུང་ཕལ་རྣམས་ཟིལ་གྱིས་གནོན། །
ལེགས་བཤད་དབྱངས་ཀྱིས་བསྟན་འཛིན་རི་དྭགས་སྐྱོང་། །སྨྲ་བའི་
སེང་ཆེནབཞད་པའི་རྡོ་རྗེར་འདུད། །དགེ་ལེགས་སྣང་བས་སྒེག་པའི་
ལྗོངས་ཆེན་འདིའི། །འདུན་ལྡན་མཁས་དང་གྲུབ་པ་ཡོངས་ཀྱི་
གཙོ། །འཇམ་མགོན་བསྟན་པ་འཛིན་ཅིང་སྤེལ་བའི་ཕུལ། །མགོན་
་་་་་་་དེའི་འཁྲུངས་རབས་རྒྱ་མཚོར་སྙིང་ནས་དད། འཇིགས་མེད་
སྟོབས་བཅུ་མངའ་བ་ཙོང་ཁ་བ། །འཕྲིན་ལས་གདུགས་དཀར་་་་་་་་
426 ཁ---

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
འདེགས་ཆེད་སླར་བྱོན་པའི། །རྒྱ་མཚོའི་གོས་ཅན་མཛེས་པའི་རྒྱན་
གྱི་མཚོག ། མཚུངས་མེད་ཆོས་ཀྱི་མེས་པོ་དེ་ལ་འདུད། །རྒྱལ་སྲས་
སྤྱོད་པ་རྒྱ་མཚོའི་འཇིངས་བརྒལ་ཏེ། གཏན་བདེའི་རིན་ཆེན་གླིང་
དུ་སོན་གྱུར་ཅིང༌། །ཉམ་ཆུང་བདག་ལ་ལྷག་པར་བརྩེ་བའི་མགོན། །
ཟླ་མེད་བཤེས་གཉེན་ཚོགས་རྣམས་སྐྱབས་ཀྱི་ཕུལ། །ཡེ་ཤེས་མེ་་་་་
དཔུང་འབར་བའི་ཀློང་ཡངས་ན། །གར་དགུས་རྣམ་རོལ་འཇམ་་
མགོན་ཁྲོས་པའི་སྐུ། །ཁམས་གསུམ་ཟ་བྱེད་བཛྲ་བྷཻ་ར་ཝས། །མཆོག་
སྐྲུན་འདོད་དགུའི་དངོས་གྲུབ་ཆར་དུ་ཕོབས། །རྒྱལ་ཀུན་ཐུགས་རྗེ་
ཆོག་བསྡུས་སྤྱན་རས་གཟིགས། །མ་རུངས་བསྟན་དགྲའི་གཤེད་དུ་
ར་བསྟན་པ། །མཐུ་ལྡན་ཡེ་ཤེས་མགོན་པོ་ཕྱག་དྲུག་པས། །ལས་
་ལྷུན་གྱིས་འགྲུབ་པའི་དངོས་གྲུབ་སྩོལ། །ཐུགས་གསང་ཡེ་ཤེས་
་ལྔའི་ལྡིང་ཁང་ནས། །ངུར་སྨྲིག་ཟོལ་གྱིས་བྱོན་པ་འགྲོ་བའིི་་
ན། །དཀྱིལ་འཁོར་རྒྱ་མཚོ་སྤྲོ་ཞིང་བསྡུ་བའི་བདག །མཚུངས་
་བླ་མ་མཆོག་དེར་སླར་ཡང་འདུད། །དཔག་ཡས་འཇིག་རྟེན་
མས་ཀྱི་ཆུ་སྣོད་དུ། །མཐའ་ཡས་སྤྲུལ་བའི་ཟླ་བརྙན་འབུམ་ཕྲག་
།གཞལ་ཡས་སྐྱེ་དགུའི་དོན་ལ་རྟག་གཞོལ་བ། །བགྲང་ཡས་
ཁ་དང་དེའི་སྲས་སྤྱི་ཡི་ལུགས། །ངན་སྤྱོད་མཚོ་ལྟར་བརྡོལ་བའི་
་མཐའ་འདིར། །དྲི་མས་ཡོངས་བཏང་ཐུབ་བསྟན་འོད་བརྒྱ་་་
།བཤད་སྒྲུབ་རྟ་བདུན་ཤུགས་ཀྱིས་འདྲེན་མཁས་པས། །རྨད་
སྙིང་སྟོབས་རྒྱལ་སྲས་གཞན་ལས་འཕགས། །མགོན་པོ་གང་གི་
ཡང་གསུམ་རྒྱ་མཚོའི་མཐའ། །ཀུན་མཁྱེན་ཡེ་ཤེས་ཀྱིས་ཀྱང་གཞལ་
ཁའ་ན། །ཉམ་ཆུང་རྨོངས་པའི་ཁོལ་བོ་བདག་འདྲ་ཡིས། །འཇལ་
ཐབས་ལ་བརྩོན་པ་ངལ་བའི་རྒྱུ། །འོན་ཀྱང་གྲངས་མེད་རྒྱལ་བ་
427

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལ། །དཔག་མེད་བསྐལ་བར་བསྟོད་པ་བས། །བླ་མའི་བ་སྤུའི་བུ་ག་
ཙམ། །བསྔགས་པ་ཕན་ཡོན་ཆེ་གསུངས་པས། །རང་ཉིད་བསོད་
ནམས་འཕེལ་ཕྱིར་དང་། །གཟུར་གནས་དང་བ་འདྲེན་པའི་ཕྱིར། །
ཐུན་མོང་མཛད་པའི་ཆ་ཤས་ཙམ། །ཅུང་ཟད་བརྗོད་ལ་བདག་ཡིད་
སྤྲོ། །དེ་ཡང་རང་བཞིན་བརྗོད་པའི་བསྔགས་བརྗོད་ཡིན་གྱི་ཕུལ་
བྱུང་རབ་བཏགས་ཚིག་གིས་འུར་བསྟོད་མིན། །ཐོས་བསམ་སྒོམ་ལ་
གཞོལ་བའི་རྣམ་ཐར་ཡིན་གྱི་དགྲ་འདུལ་གཉེན་སྐྱོང་སྨྲ་བའི་སྒྲུང་
གཏམ་མིན། །དད་གསུམ་ཆུ་གཏེར་བསྲུབས་པའི་བདུད་རྩི་ཡིན་གྱི་
ཆགས་སྡང་ཧ་ལ་བཙིར་བའི་དུག་ཆུ་མིན། །དམ་པ་དུ་མས་ནན་གྱིས་
བསྐུལ་བས་ཡིན་གྱི་རང་ཉིད་མཁས་གྲགས་གཉེར་བའི་རྩོམ་པ་
མིན། །དེ་ཕྱིར་ཚིག་སྦྱོར་སྤྲིན་གྱི་ལྡིང་ཁང་དུ། །དམ་པའི་རྣམ་ཐར་
སྒྲ་བརྒྱ་རྒོད་པ་ལ། དད་གསུམ་མེ་ཏོག་འཛུམ་པའི་ནགས་ཀློང་
ནས། །དཔྱོད་ལྡན་མདོངས་མཐའ་དགའ་བས་གར་བྱོས་ཤིག །
དེ་ཡང་ས་གསུམ་སྐྱེ་དགུ་ཡོངས་ཀྱི་མ་འདྲིས་པའི་མཛའ་བཤེས།
མཉམ་མེད་སྟོབས་བཅུ་མངའ་བའི་གདུང་འཚོབ། ལུང་དང་་་་་་
རྟོགས་པའི་ཡོན་ཏན་གྱི་དཀྱིལ་འཁོར་ཡོངས་སུ་རྫོགས་ཤིང་ལེགས་
པར་བཤད་པའི་སྣང་བས་རིས་སུ་མ་ཆད་པའི་གདུལ་བྱའི་བློ་གྲོས་ཀྱི་
པད་ཚལ་རྒྱས་པར་བྱེད་པའི་ཉིན་བྱེད། ཕན་པ་དང་བདེ་བ་འབྱུང་
བའི་གཞི་གཅིག་པུར་གྱུར་པ་དམ་པ་དགྱེས་པའི་ཚུལ་ཁྲིམས་ཀྱི་ལོ་
འདབ་སྡུ་གུར་བཀྲ་བའི་དཔག་བསམ་གྱི་ལྗོན་པ། འཁོར་བའི་ཆུ་
གཏེར་ཆེན་པོ་ལས་སྒྲོལ་བའི་དེད་དཔོན། རིགས་དང་དཀྱིལ
འཁོཪ་རྒྱ་མཚོ་སྤྲོ་ཞིང་བསྡུ་བའི་བྱེད་པོ། རབ་འབྱམས་གཞུང་་་
བརྒྱའི་མངའ་བདག་ཡོངས་ཀྱི་དགེ་བའི་བཤེས་གཉེན་ཆེན་པོ།
428

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
དཔལ་ལྡན་བླ་མ་དམ་པ་དོན་གྱི་སླད་དུ་མཚན་ནས་སྨོས་ཏེ་༧རྗེ་
ཤྲཱི་ཛྙཱ་ན་ས་ག་ར་མཆོག་ནི། སྔོན་འདས་པའི་དུས་རིང་མོ་ཞིག་ནས་
༼སྐྱང་ཆུབ་མཆོག་ཏུ་ཐུགས་བསྐྱེད་ཅིང༌། རྒྱལ་སྲས་ཀྱི་སྤྱོད་པ་རྒྱ་
ཚོའི་ཕ་རོལ་ཏུ་ཕྱིན་ཏེ། རྟག་བརྟན་ཞི་བ་གཡུང་དྲུང་གི་གོ་་་་
འཕང་བརྙེས་སུ་ཟིན་ཀྱང་། བདག་ཅག་ཤིན་ཏུ་ཐ་མལ་བ་སྙིགས་
《ཐར་སྤྱོད་པའི་འགྲོ་བ་འདུལ་དཀའ་བ་དག་གི་ཆེད་དུ་ངུར་སྨྲིག་གི་
༸ཟློས་གར་དུ་བྱོན་པ་ནི་བདག་འདྲའི་ངག་ལ་མ་བལྟོས་པར་རྣམ་་་་་
༽སྐྱོད་དང་དད་པ་ལྡན་པ་རྣམས་ཀྱིས་དམ་པ་ཉིད་ཀྱི་སྐུ་ཚེ་འདིའི་
ོགས་མཛད་ལས་རྟོགས་པར་ནུས་ལ། _རྒྱུ་མཚན་དེའི་ཕྱིར།
དགོན་པོ་གང་གི་རྣམ་ཐར་སྐད་ཅིག་རེ་རེ་ལའང་དག་པ་དང་མ་དག་
པའི་འཇིགརྟེན་གྱི་ཁམས་གྲངས་དང་མུ་མེད་པར་སྣ་ཚོགས་སྤྲུལ་བའི་
·རོལ་གར་བསམ་མི་ཁྱབ་པས་དཔག་ཏུ་མེད་པའི་གདུལ་བྱ་མངོན་པར་
མཐོ་བ་དང་། ངེས་པར་ལེགས་པའི་ས་ལ་འགོད་པར་མཛད་པའི་
གསང་བ་བླ་ན་མེད་པ་དག་ནི། ས་ལ་གནས་བའི་རྒྱལ་སྲས་རྣམས་
ཀྱིས་སྤྱོད་ཡུལ་དུ་བྱེད་པའི་སྐབས་མེད་ཅིང་། ཐེག་པ་ཆེན་པོའི་
ཐམ་ལ་འདྲིས་པ་མ་ཐོབ་པའི་ཉན་རང་དག་གིས་ཆ་པ་ཙམ་ཡང་གཞལ་
ཝའི་སྐལ་བ་མེད་ན། བདག་འདྲའི་སོ་སྐྱེ་འཆིང་བ་ཀུན་ལྡན་ཞིག་
ས་ཅུང་ཟད་ཀྱང་རྟོགས་ག་ལ་ནུས། དེ་བས་མགོན་པོ་གང་གི་
རྣམ་པར་ཐར་བ་ཡོངས་སུ་རྫོགས་པར་འགོད་པའི་རྔོ་མི་ཐོགས་་་་་
ནའང་། འུ་བུ་ཅག་དམན་པའི་གདུལ་བྱ་དག་གི་ངོར་མཐུན་སྣང་
དུ་བསྟན་པའི་མཛད་པའི་ཆ་ཤས་ཅུང་ཙམ་ཞིག་ཐར་བ་དོན་དུ་་་་
གཉེར་བ་རྣམས་ཐེག་པ་མཆོག་གི་དགེ་བའི་བཤེས་གཉེན་འདི་ལྟ་བུའི་
རྗེས་སུ་འཇུག་པ་དང༌། སྐལ་བ་ལྡན་པའི་གདུལ་བྱ་རྣམས་དད་པ་
429 -----

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འཕེལ་བའི་རྒྱུའི་ཡན་ལག་དང་། རང་ཉིད་ཀྱང་ཚེ་རབས་ཐམས་
ཅད་དུ་ཐེག་པ་མཆོག་གི་མགོན་དང་མི་འབྲལ་བའི་དགེ་བའི་རྩ་བ་
ཁྱད་པར་ཅན་བསྐྲུན་པའི་ཕྱིར་འགོད་ལ་བརྩོན་པར་བྱའོ། །འདི་ལ་
སྔོན་བྱོན་དམ་པ་རྣམས་ཀྱི་རྟོགས་པ་བརྗོད་པའི་ས་བཅད་འགོད་
སྟངས་རིགས་སྣ་ཚོགས་ཤིག་སྣང་ནའང་། ཁམས་གསུམ་ཆོས་ཀྱི་
རྒྱལ་བོ་ཙོང་ཁ་བ་ཆེན་པོས་ཇོ་བོ་རྗེ་དཔལ་ལྡན་ཨ་ཏི་ཤའི་རྣམ་པར་
ཐར་བ་ལམ་རིམ་ཆེན་མོར་བཀའ་སྩལ་བའི་སྐབས་ཀྱི་ས་བཅད་དེ་
ཉིད་གནད་ཆེ་ཞིང་བྱིན་རླབས་ཀྱི་ཁྱད་དུ་བསམས་ནས་དེ་བཞིན་
འགོད་པ་ལ་གསུམ། རིགས་ཕུན་སུམ་ཚོགས་པ་ལས་སྐྱེ་བ་བཞེས་པའི་
ཚུལ།རྟེན་དེ་ལ་ཡོན་ཏན་བརྙེས་པའི་ཚུལ།བརྙེས་ནས་བསྟན་པ་ལ་བྱ་
བ་མཛད་པའི་ཚུལ་ལོ། །
430

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
སྐབས་དང་བོ། སྐུ་བལྟམས་པའི་ཚུལ།
ཡེ་ཤེས་ལུས་ཅན་མཚུངས་མེད་སྨྲ་བའི་ཟླ། །
ཟླ་བྲལ་དྲན་དབང་རྒྱ་མཚོའི་གཙུག་རྒྱན་ཕུལ། །
ཕུལ་བྱུང་ཡེ་ནས་དག་པའི་ཤེས་རབ་འོ། །
འོད་སྟོང་ལྡན་པ་རྒྱ་མཚོའི་དཔལ་དུ་བསྔགས། །
་་་་་་་རྗེ་བཙུན་བླ་མ་མཆོག་གི་གཟུགས་སྐུའི་མེ་ཏོག་གསར་དུ་
འཁྲུངས་པའི་ཡུལ་ནི། ཇི་སྐད་དུ། བྱང་ཕྱོགས་གངས་རིའི་རྒྱུད་
ཀྱི་སར། །དགེ་བ་ལྡན་པའི་ས་ཕྱོགས་སུ། །དམ་པའི་ཆོས་ནི་རྒྱས་
པར་འགྱུར། །ཞེས་སོགས་འདྲེན་མཆོག་ཤཱཀྱའི་རྒྱལ་བོའི་བདེན་་་་་
གསུང་དྲི་མ་མེད་པའི་ལུང་གིས་ཡང་ཡང་བསྔགས་པ། འཕགས་
མཆོག་འཇིག་རྟེན་དབང་ཕྱུག་གིས་ཕྱག་མཚན་དུ་བཞེས་པའི་ཞིང་།
འཛམ་གླིང་ལྟེ་བ་རྡོ་རྗེ་གདན་གྱི་བྱང་ཕྱོགས། ཟླ་བ་ནོར་བུའི་སྟོད་
གཡོགས་ཀྱིས་མཛེས་པར་བཀླུབས་པའི་ས་འཛིན་གྱི་བུ་མོས་ཁོར་ཡུག་
ཡོངས་སུ་འཁྱུད་པའི་ལྗོངས། གངས་ཅན་སཱ་ལའི་དགའ་ཚལ་བོད་
ཡུལ་ལྷའི་འཇིག་རྟེན་ས་ལ་འཕོས་པ་དེ་ལ། དབུས་གཙང་དམ་པའི་
ཆོས་ཀྱི་ཆོལ་ཁ། མདོ་སྟོད་རྐང་གཉིས་མིའི་ཆོལ་ཁ། མདོ་སྨད་
མགྱོགས་འགྲོ་རྟའི་ཆོལ་ཁ་གསུམ་དུ་དབྱེ་བའི་ཕྱི་མ། དེ་ལ་ཡང་རྨ་
ཀླུང་འདོད་འཇོ་ནོར་བུའི་རིས་སུ་དལ་གྱིས་འབབ་པས་ལྷོ་བྱང་གི་ཆ་
གཉིས་སུ་ཕྱེ་པའི་བྱང་རྒྱུད་སའི་ཐིག་ལེ། འཇམ་མགོན་རྒྱལ་བ་
གཉིས་པ་སྐུ་བལྟམས་པའི་ཙོང་ཁའི་ཡུལ་གྱི་སའི་བྱེ་བྲག བོད་ཀྱི་
431

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
མཁས་པ་མི་གསུམ་དང་བླ་ཆེན་དགོངས་པ་རབ་གསལ ཤར་་་
ཕྱོགས་པ་རིག་པའི་དཔའ་བོ་དང་རྒྱལ་དབང་བསོད་ནམས་རྒྱ་མཚོ་
སོགས་དམ་པ་དུ་མས་ཞབས་ཀྱིས་བཅགས་ཤིང་བྱིན་གྱིས་བརླབས་པ།
ཁྲི་ཆེན་ངག་དབང་མཆོག་ལྡན་དང་མཁན་ཆེན་ཡེ་ཤེས་རྒྱ་མཚོ་བ་སྐུ་
སྔ་ཕྱི་སོགས་སྐྱེས་ཆེན་དམ་པ་མང་བོ་བར་མ་ཆད་པར་འཁྲུངས་པའི་
གནས། མཐུ་སྟོབས་ནུས་པའི་རང་གཟུགས་འཕགས་མཆོག་ཕྱག་
ན་རྡོ་རྗེ་མིའི་དབང་བོའི་རྣམ་པར་རོལ་བ་བསྟན་འཛིན་ཆོས་ཀྱི་རྒྱལ་
བོའི་བཀས་དཔལ་ལྡན་བྱ་ཁྱུང་ཐེག་ཆེན་ཡོན་ཏན་དར་རྒྱས་གླིང་གི་
ལྷ་འབངས་སུ་སྦྱོར་འཇགས་མཛད་པའི་གཅན་རོང་ཚོ་ཆེན་བཅོ་་
བརྒྱད་མཆིས་པ་ལས་གཅན་ཚ་ཚོ་བརྒྱད་དམ་བཅུ་གཉིས་སུ་གྲགས་པ།
དེ་ལ་ཡང་རྩ་བ་དང་ཡན་ལག་གི་ཤོག་ཁག་མཐའ་ཡས་པ་ལས་རི་རྒན་
ནང་དུ་འབོད་པའི་སྡེ་སྟེ། མཁའ་དབྱིངས་འདེགས་པའི་ཀ་བ་དང་
མཚུངས་པའི་གཡུ་མདངས་ལྡན་པའི་ས་འཛིན་གྱི་ཕྲེང་བ་ཁོར་མོ་ཡུག་
ཏུ་བསྟར་ཞིང་། སྔོ་ལྗང་མརྒད་ཀྱི་ནེའུ་གསིང་ཡངས་པོར་མཛེས་
སྡུག་ཡིད་དུ་འོང་ཞིང་ཚོན་མདངས་རྣམ་པར་བཀྲ་བའི་སྟེང་འཐུང་གི་
ཁང་བཟང་རྣམས་སུ་སྦྲང་རྩིའི་བུ་མོ་མྱོས་པའི་གླུ་དབྱངས་སྙན་པར་
འཁྲོལ་བའི་དགའ་ཚལ་དུ་མས་ཕྱོགས་མཚམས་ཡོངས་སུ་གང་བ།
བཀའ་གདམས་གླེགས་བམ་རིན་པོ་ཆེ་ལས་གསུང་བའི་མཁའ་འགྲོའི་
རྡོ་རྗེའི་གླུ་ཡིས་གངས་ལྗོངས་ཀྱི་ཁྱད་པར་གྱི་ཆོས་ཐུན་མོང་མིན་པ་
བཀྲ་ཤིས་ཀྱི་མཚན་མ་ཁྱད་པར་ཅན་མཚོན་པའི་དུས་བཞིའི་ས་འཛིན་
གྱི་མདོག་མི་འདྲ་བ་བཞི་འབྱུང་བར་གསུངས་པ་དང་ཤིན་ཏུ་མཐུན་
ཅིང་། སའི་བསིལ་དྲོད་སྙོམས་ལ་དགེ་བཅུ་ཚང་བ། ས་འཛིན་གྱི་
མགུལ་རྣམས་སུ་རྐང་བཞིའི་ཁྱུ་སྐར་ཚོགས་ལྟར་རྣམ་པར་བཀྲ་ཞིང་།
ས་432 -

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
སའི་གཞོང་དག་ཏུ་འབྲུ་ལྔའི་བང་མཛོད་དུ་གྱུར་པའི་ཞིང་ས་མཆོད་
རྟེན་གྱི་བང་རིམ་ལྟར་མཛེས་པ། སྐྱེ་དགུ་རྣམས་སྡེ་བཞིའི་དཔལ་
ཟད་མི་ཤེས་པར་རྟག་ཏུ་ལོངས་སྤྱོད་ཅིང་། རང་བཞིན་གྱིས་དབང་
བོ་དུལ་ཞིང་མཆོག་གསུམ་བླ་མར་འཛིན་པའི་དད་གུས་ཀྱིས་སྙིང་གང་
ལ་རྣམ་དཀར་ལ་བརྩོན་པ་སོགས་སྣོད་བཅུད་ཀྱི་དགེ་མཚན་ཕུན་སུམ་
ཚོགས་པའི་དཔལ་མ་ཚང་བ་མེད་པར་འཛོམས་པ་ནི། འཇིག་རྟེན་
བྱེད་པོ་གསེར་མངལ་ཅན་གྱིས་སྐྱེ་དགུའི་འདྲེན་པ་གང་ཉིད་འཁྲུངས་
པའི་སྟ་གོན་དུ་སྔོན་ནས་མངོན་པར་འདུ་བྱས་པ་ཡིན་ནམ་སྙམ་དུ་
དོགས་སོ། ། རིགས་ནི་བོད་ཀྱི་མི་ཕལ་ཆེར་སྤྲེའུ་བྱང་ཆུབ་སེམས་
དཔའ་ལས་འཕེལ་ཞིང་། དེ་ལ་སྦྲ་འབྲུ་དགའ་ལྡོང་སྟེ་རྩ་བའི་་་་
རིགས་བཞི་ཡོད་པ་ལས་ལྡོང་གི་རིགས་དང་། དེ་ལའང་མདོ་སྟོད་
སྨད་དུ་ལྡོང་ཤུལ་ཆེན་བཅོ་བརྒྱད་དང༌། ཚ་ཆེན་བཅོ་བརྒྱད་ཡན་
ཁག་དང་བཅས་པ་མང་དུ་མཆིས་པ་ལས་གཅན་ཚའི་རིགས་ཡིན་ལ།
འདིའི་མི་སྡེ་རྣམས་ཐོག་མར་གཅན་ཚའི་ཐང་དུ་གནས་པ་ལ། ཕྱིས་
འབྲོག་སྡེ་འགའ་ཞིག་རྨ་འགྲམ་དུ་སྤོས་ནས་གཞི་ཆགས་པས་གཅན་
ཚའི་ཉིན་སྲིབ་ཀྱི་སྡེ་རྣམས་བྱུང་བར་ཡུལ་འདིའི་རྒན་རབས་ཀྱི་ངག་
རྒྱུན་དུ་གྲགས་སོ། ། རིགས་དེ་ལས་ཀུན་མཁྱེན་འཇིགས་མེད་་་་
དབང་བོ་དང་སྟོང་འཁོར་བསོད་ནམས་རྒྱ་མཚོ་སོགས་སྐྱེས་ཆེན་དམ་
པ་མང་བོ་སྔ་ཕྱིར་བྱོན་ཞིང་། ཁྱད་པར་དུ་གཅན་ཚའི་ཉིན་སྟའི་
《ནང་སྟོད་དུ་ཁྲི་ཆེན་ངག་དབང་མཆོག་ལྡན་དང་ལྷ་རམས་པ་སྦྱིན་པ་
སྐལ་བཟང་། དགའ་ལྡན་བྱང་རྩེ་ཆོས་རྗེ་བློ་བཟང་ཚུལ་ཁྲིམས་རྒྱ་
མཚོ་དང་ཟབ་རྒྱས་གདམས་པའི་གཏེར་མཛོད་རྗེ་ངག་དབང་ལུང་
རྟོགས་རྒྱ་མཚོ་སོགས་མཁས་གྲུབ་ཆེན་པོ་དུ་མ་བྱོན་པ་ཡིན་ནོ། །
433

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
རིགས་དེ་ལས་བྱུང་ཞིང་གསང་སྔགས་སྔ་འགྱུར་འཆང་བའི་བརྟུལ་
ཞུགས་འཛིན་ལ་རིས་མེད་མཁས་གྲུབ་དུ་མ་ལས་ཟབ་རྒྱས་ཀྱི་གདམས་
པ་མང་དུ་མནོས་པ་དང་། རྒྱུན་དུ་རྣམ་དཀར་ལ་བརྩོན་ཅིང་རྣམ་
དཔྱོད་མཆོག་ཏུ་ཡངས་པ་དང་། མི་གཤིས་ཤིན་ཏུ་བཟང་ཞིང་རང་
བཞིན་གྱིས་རྒྱུད་དུལ་བ་དང་། ཀུན་ལ་སྙོམས་པར་བྱམས་ཤིང་
དམན་པ་ལ་ལྷག་པར་བརྩེ་བ་སོགས་ཆོས་མཐུན་གྱི་ཡོན་ཏན་དུ་མས་
ཉེ་བར་མཛེས་པའི་སྐྱེས་བུ་ཁྱད་པར་ཅན་བཀྲ་ཤིས་རྒྱ་མཚོ་ཞེས་བྱ་བ་
ནི་དམ་པ་འདིའི་ཡབ་ཡིན་ལ། ཡུམ་ནི་བུད་མེད་ཀྱི་རྟེན་ལ་གཡོ་སྒྱུ་
མེད་ཅིང་ཕྲག་དོག་ཆུང་བ་དང་། ཐུགས་རྒྱུད་དྲང་ཞིང་རང་བཞིན་
གྱིས་དབང་བོ་དུལ་བ་དང་། མཆོག་གསུམ་ལ་དད་པ་བརྟན་ཅིང་
བཟླས་བརྗོད་ལ་བརྩོན་པ་སོགས་ཕལ་བ་ལས་རིང་དུ་འདས་པའི་
ལེགས་སྨོན་གྱི་མཐུ་བརྟས་པ་པདྨ་མཚོ་ཞེས་པའོ། ། དེ་ལྟ་བུའི་
བསྔགས་པར་འོས་པའི་ཡོན་ཏན་གྱི་ཚོགས་མཐའ་ཡས་པས་ལེགས་
པར་སྤུད་པའི་ཡབ་ཡུམ་དམ་པ་དེ་གཉིས་ཀྱི་སྲས་སུ། བདག་ཅག་
གི་སྟོན་པ་མཉམ་མེད་ཤཱཀྱའི་རྒྱལ་བོ་སྐུ་བལྟམས་ནས་བགྲང་བྱ་ཉིས་
སྟོང་བརྒྱད་བརྒྱ་སོ་གཅིག་འདས་པའི་སོ་གཉིས་པ། ཁམས་གསུམ་
ཆོས་ཀྱི་རྒྱལ་བོ་ཙོང་ཁ་བ་ཆེན་པོ་སྐུ་འཁྲུངས་ནས་ལོ་འཁོར་ལྔ་བརྒྱ་
དྲུག་ཅུ་བ། ད་ལྟའི་སྤྱི་ལོ་ཞེས་ཡོངས་སུ་གྲགས་པའི་མགོ་ཚུགས་
ནས་ལོ་ཆིག་སྟོང་དགུ་བརྒྱ་བཅུ་བདུན་པ། རབ་བྱུང་བཅོ་ལྔ་བའི་
བགྲང་བྱ་ལྔ་བཅུ་རྩ་གཅིག་པ་དམར་སེར་ཅན་དུ་འབོད་པ་མེ་སྦྲུལ་གྱི་
ལོའི་ཐ་སྐར་ཟླ་བའི་དཀར་ཕྱོགས་རྫོགས་པ་གསུམ་པའི་ཉིན་ངོ་མཚར་
བའི་ལྟས་དུ་མ་དང་བཅས་ཏེ། ཇི་ལྟར་བསིལ་སྦྱིན་དབང་བོའི་
དཀྱིལ་འཁོར་ཆུ་འཛིན་གྱི་རྒྱ་ལས་ཐོན་པ་བཞིན་ཡུམ་ལ་གནོད་པ་
434

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
མེད་པར་ཤེལ་ལྟར་དྭངས་ཤིང་གསལ་བའི་ཕྲུ་མ་ལས་གྲུབ་པའི་གུར་
ཁང་ཞིག་ཏུ། སྐུ་མདོག་དཀར་ཞིང་གཙང་ལ་དྲི་མ་དང་བྲལ་བ།
དབུ་གདུགས་ལྟར་མཛེས་ལ་སྤྱན་དཀར་ནག་ཕྱེ་བ། དཔྲལ་བའི་
དབྱེས་ཆེ་ཞིང་སྙན་ཤལ་རིང་བ་སོགས་མཚན་དཔེའི་ཉམས་ཤིན་ཏུ་
གསལ་བ་ལྷ་དང་བཅས་པའི་སྐྱེ་དགུ་ཡོངས་ཀྱི་མིག་གི་བདུད་རྩིར་
གྱུར་པ་ཞིག་མངོན་པར་བལྟམས་སོ། ། དེའི་ཚེ་མཆོག་གསུམ་་
བདེན་པའི་བྱིན་བརླབས་ཀྱི་མེ་ཏོག་མནྡ་ར་བའི་གྲུ་ཆར་ཟད་མི་ཤེས་
པ་སྙིལ་པར་མཛད་ཅིང། བཀྲ་ཤིས་དགེ་མཚན་གྱི་རི་མོས་ཕྱོགས་ཀྱི་
འཁོར་ལོ་མ་ལུས་པ་ཅིག་ཆར་དུ་འགེངས་པར་གྱུར་པའི་ངོ་མཚར་
བསམ་མི་ཁྱབ་པའི་ཚུལ་མང་དུ་མཆིས་པ་རྣམས་ནི་ཡུལ་དེའི་རྒན་པོ་
རྣམས་ཀྱི་ངག་རྒྱུན་དང་ལུང་དང་རིགས་པས་ཀྱང་འགྲུབ་མོད་ཀྱི།
དམ་པ་ཉིད་བཀའ་གདམས་རྣམ་ཐར་གཙང་མའི་བརྟུལ་ཞུགས་ལས་
ཅུང་ཟད་ཀྱང་གཡོ་བ་མི་མངའ་བའི་དབང་གིས་འགོད་པར་མ་གནང་
ཐས་ཞིབ་ཏུ་སྤྲོ་མ་ནུས་སོ། ། དེ་ལྟ་བུའི་རྒྱལ་སྲས་བདག་ཉིད་ཆེན་
པོ་དེ་ཉིད་ལང་ཚོའི་མྱུ་གུ་ཧ་ཅང་ཕྲ་བའི་དུས་སྐབས་སུའང་།
མཁས་གྲུབ་སྨྲ་བའི་ཉི་མས། དད་བརྩོན་དྲན་དང་བག་ཡོད་ཤེས་
བཞིན་དང༌། །བརྟུལ་ཞུགས་མཆོག་དང་བློ་གྲོས་དཔག་དཀའ་བ། །
རིང་ནས་འདྲིས་པའི་ཡིད་གཅུགས་གྲོགས་རྣམས་ཀྱིས། །གཞོན་ནུ་
ཉིད་ནའང་མཛའ་བ་མ་བཏང་ངོ་། །ལུས་ཀྱི་མྱུ་གུ་དང་བོར་གྱུར་པ་
ཡི། །གནས་སྐབས་དེར་ཡང་ཡོན་ཏན་མེ་ཏོག་ནི། །དཔག་ཡས་དྲི་
བཟང་རྫོགས་པའི་སྙིང་བོ་ཅན། །འདི་ལྟའི་ཡོན་ཏན་སུ་ཡིས་བསམ་
མི་བྱ། །ཞེས་གསུངས་པ་ལྟར་རིང་ནས་གོམས་པའི་ལེགས་བྱས་ཀྱི་
མཐུ་ཡོངས་སུ་སྨིན་པའི་དབང་གིས་སྐྱེ་དགུ་ཐུན་མོང་གི་སྣང་ངོར་
435

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཡང་བྱིས་པ་ཕལ་བ་དག་གི་སྤྱོད་ཚུལ་ལས་ཆེས་ཆེར་འདས་པ་ཞིག་
ཡིན་པར་ངེས་ཏེ། དུས་རྟག་ཏུ་མི་ངུ་བར་ཀུན་ལ་བཞིན་འཛུམ་
པར་གཟིགས་ཤིང་སྒོ་གསུམ་བག་ཡོད་ཀྱིས་སྐྱོང་བའི་ཚུལ་ལྷན་སྐྱེས་སུ་
གྲུབ་པས་སྐྱེ་བོ་ཀུན་གྱིས་ངོ་མཚར་དུ་འཛིན་པ་ཞིག་ཡིན་པར་ཡུལ་
དེའི་རྒན་རབས་དག་ལ་གྲགས་པས་སོ། ། སྐབས་ཤིག་དབང་ལུང་
མན་ངག་གི་གཏེར་མཛོད་མཁས་གྲུབ་ཆེན་པོ་རྗེ་ངག་དབང་ལུང་
རྟོགས་རྒྱ་མཚོའི་ཞལ་སྔ་ནས་ཡབ་ཀྱིས་གདན་དྲངས་ནས་ཁྱིམ་གཞི་
དེར་ཕེབས་སྐབས། དམ་པ་འདིས་གཞོན་ནུའི་རོལ་རྩེད་མཛད་
པའི་འཕྲོ་བཤོལ་ནས། ཨ་ལགས་རིན་པོ་ཆེ། ཚེ་འདིར་འཕུར་མ་
ཐུབ་ན་སྐྱེ་བ་ཕྱི་མ་ཕན་ཆད་ལ་འཕུར་ནུས་མིན་སུས་ཤེས། དེ་ཨེ་
རེད། ཅེས་སྙན་པའི་ངག་གིས་དྲི་བ་གནང་བས་ཁོང་ཡ་མཚར་དུ་
གྱུར་ཚུལ་རིན་པོ་ཆེ་ཉིད་ལས་ཕྲན་གྱིས་དངོས་སུ་ཐོས་ཏེ། འདི་
ལས་ནི་དལ་འབྱོར་གྱི་རྟེན་བཟང་ད་རེས་ལན་གཅིག་འཐོབ་པ་འདི་
ཉིད་དོན་མེད་དུ་མི་གཏོང་བར་ཚེ་འདིར་ངེས་པར་འཁོར་བའི་ཆུ་
གཏེར་ཆེན་པོ་ལས་བསྒྲལ་ནས་ཐར་བ་བླ་ན་མེད་པའི་གྲོང་ཁྱེར་དུ་
འཕུར་ནུས་པ་ཞིག་ཅིས་ཀྱང་གལ་ཆེ་སྟེ། གཞན་དུ་ན། སྐྱེ་བ་ཕྱི་
མ་ཕན་ཆད་དུ་འདི་ལྟ་བུའི་རྟེན་བཟང་རྙེད་པར་དཀའ་ཞིང་ཐར་
བའི་ལམ་རྣམ་པར་དག་པ་སྒྲུབ་པའི་སྐལ་བ་ཤིན་ཏུ་དཀོན་པ་ཡིན་
ནོ། ། ཞེས་གདམས་པ་སྟེ། སྐུ་བྱིས་པའི་གནས་སྐབས་དེ་ལྟ་བུར་
ལམ་གྱི་ལུས་ཡོངས་སུ་རྫོགས་པའི་གསུང་འདི་འདྲ་ཐོལ་བྱུང་དུ་སྩལ་
བ་ནི་རིང་མོ་ཞིག་ནས་རྒྱལ་བའི་སྲས་ཀྱི་ལམ་བཟང་ལ་གོམས་པར་
བྱས་པའི་འབྲས་རྟགས་ཡང་དག་དང༌། ཕྱོགས་བཅུའི་རྒྱལ་བ་སྲས་
དང་བཅས་པས་བསྔགས་པར་འོས་པའི་ངོ་མཚར་རྨད་དུ་བྱུང་བའི་
436

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ལེགས་མཛད་བླ་ན་མེད་པ་ཞིག་ཡིན་ལ། རྗེ་ཉིད་ཡང་སྲིད་གསར་
བའི་ཟློས་གར་གྱིས་རྩེན་པའི་སྐུ་ཚེ་འདིར་ཡང་མདོ་སྔགས་ཡོངས་སུ་
རྫོགས་པའི་ལམ་བཟང་ཐོས་བསམ་གྱིས་གཏན་ལ་ཕབ་སྟེ་དེའི་དོན་
ཚུལ་བཞིན་བསྒྲུབས་པའི་སྒོ་ནས་དུས་ཀྱི་ཡང་སྙིགས་འདིར་རྒྱལ་བ་
འཇམ་དཔལ་སྙིང་བོའི་དྲི་བྲལ་གསེཪ་སྦྱང་བཙོ་མ་ལྟ་བུའི་ལུགས་
བཟང་འདི་ཉིད་གསལ་བར་བྱེད་པའི་ཕྱིས་འབྱུང་གི་རྣམ་པར་ཐར་བ་
མཚོན་པའི་བརྡར་ཡང་གོ་བར་བྱ་ལ། འདི་ལ་ད་དུང་བརྗོད་པར་
བྱ་བ་མང་དུ་སྣང་ནའང་། དེང་དུས་ཀྱི་སྐྱེ་བོ་ཕྱོགས་མཐོང་ཅན་
དག་གིས་ཕྲག་དོག་འཕེལ་བའི་རྒྱུར་འགྱུར་བར་དོགས་ནས་རེ་ཞིག་
འདི་ཙམ་ལས་མ་སྤྲོས་སོ། ། དེ་ལྟར་གཞོན་ནུའི་དུས་ནས་ཡབ་
ཡུམ་གཉིས་ཀྱིས་སྤྱན་གྱི་འབྲས་བུ་ལྟར་ལེགས་པར་བསྐྱངས་ཤིང་སྐྱེད་
བསྲིངས་པས་རིམ་གྱིས་ལང་ཚོའི་མེ་ཏོག་ཡར་ལྡན་དུ་གྱུར་ཏེ།
དགུང་ལོ་དྲུག་ཏུ་སོན་པ་ན་ཡབ་མརྒའི་མཚན་ཅན་ཀློག་གི་སློབ་་་་
དཔོན་དུ་བསྟེན་ནས་ཡི་གེ་ཕྱི་མོ་བསྟན་པ་ཙམ་གྱིས་ཐུགས་སུ་ཆུད་
ཅིང་། ཆེར་མ་འགྱངས་པར་ཕྲལ་ཀློག་དང་སྦྱར་ཀློག་གཟབ་གཤར་
གྱི་ཡི་གེ་ཐམས་ཅད་ལ་ཐོགས་པ་མེད་པར་བློ་གྲོས་ཀྱི་པདྨོ་ཡོངས་སུ་
རྒྱས་པར་གྱུར་ཏེ། འདོན་ཆོག་དང་ཆོས་སྤྱོད་ཀྱི་རིམ་པ་འགའ་ཞིག་
ཐུགས་འཛིན་གནང་། སྐུ་བྱིས་པའི་དུས་ནས་སྒྲིབ་མེད་ཡེ་ཤེས་ཀྱི་
སྤྱན་མངའ་བའི་སྤྲུལ་བའི་སྐུ་འགའ་ཞིག་དང་ཁྱད་པར་ཁ་གྱ་སེམས་
དཔའ་ཆེན་པོ་རྗེ་འཇམ་དབྱངས་དཔལ་ལྡན་པས་སྐྱེ་དགུའི་ཕན་པ་
དང་བདེ་བ་འཇོ་བའི་བསམ་འཕེལ་དབང་གི་རྒྱལ་བོར་དགོངས་ནས།
བྱིས་པ་འདི་གང་ཟག་རང་ག་བ་ཞིག་མིན་པས་རྒྱལ་བའི་བསྟན་པ་ལ་
རབ་ཏུ་བྱུང་ན་རང་གཞན་ཀུན་ལ་དགེ་བར་འགྱུར་རོ། ། ཞེས་སྔ་
437

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཕྱིར་དྲི་མ་མེད་པའི་གསུང་གིས་ལུང་བསྟན་པ་དང་། ཉིད་ཀྱང་
སྐུའི་སྐྱེས་པའི་ཕྲེང་བར་ཁྱིམ་པའི་བརྟུལ་ཞུགས་དོར་ཞིང་རབ་ཏུ་བྱུང་
བའི་རྟེན་འབའ་ཞིག་བཞེས་པའི་བག་ཆགས་སད་པའི་དབང་གིས་
ངེས་འབྱུང་གི་བསམ་པ་དྲག་པོས་བསྐུལ་ཏེ། ཡབ་ཡུམ་ལ་རབ་ཏུ་
འབྱུང་འདོད་ཀྱི་འདུན་པ་ཡང་ཡང་ཞུས་ཀྱང༌། ཁྱིམ་དེར་ཉིད་ལས་
སྲས་གཞན་མེད་པས་ཡབ་ཡུམ་གྱིས་མ་གནང་བར་རེ་ཞིག་གི་བར་དུ་
ཁྱིམ་དུ་གནས་དགོས་བྱུང་ན་ཡང་། ཇི་ལྟར་པདྨ་འདམ་ལས་སྐྱེས་
ཀྱང་འདམ་གྱི་དྲི་མས་ཅུང་ཟད་ཀྱང་མ་གོས་པ་བཞིན་དུ་ཁྱིམ་གྱི་ཉེས་
པའི་དྲི་མ་མཐའ་དག་རྒྱང་དུ་བསྲིངས་ཏེ་ཚུལ་ལྡན་བག་ཡོད་ཀྱི་སྤྱོད་
པ་རྨད་དུ་བྱུང་བ་འབའ་ཞིག་གིས་འཚོ་བ་ཡིན་ནོ་ཞེས་གོ་བར་བྱའོ། །
སྨྲས་པ། བློ་བཟང་རྒྱལ་བའི་དགོངས་ཟབ་ཀུན་དའི་ཚལ། །
བཤད་དང་སྒྲུབ་པའི་སྣང་བའི་གཟིས་ཕྱེ་ཞིང་། །ཐུབ་བསྟན་འཛིན་
མཁས་རྒྱུ་སྐར་རྒྱ་མཚོའི་གཙོ། །ཡབ་གཅིག་བསིལ་སྦྱིན་དབང་བོས་
དགེ་ལེགས་སྩོལ། །རྨད་བྱུང་སྟོབས་བཅུའི་གཟི་བྱིན་དར་བབས་་་
པའི། ། རྣམ་འདྲེན་ཉིན་བྱེད་སྟོང་གིས་བྱིན་ཕབ་པ། །མི་མཇེད་་་
འཇིག་རྟེན་ཡངས་པའི་དགེ་མཚན་གྱིས། །དག་པའི་ཞིང་མང་སྐྱེངས་
ཞེས་ལྷ་རྣམས་གླེང་། །ཛམྦུའི་རྒྱལ་མཚན་རང་གི་གཙུག་རྒྱན་དུ། །
འཛིན་པའི་ཞིང་མཆོག་ཟླ་བྲལ་ནོར་བུའི་གླིང༌། །ཕུན་ཚོགས་སྡེ་་་་
བཞིའི་དཔལ་གྱི་གཟི་འབར་བའི། །ངོ་མཚར་མཆོག་འདི་ནམ་ཡང་
ཉམས་པ་མེད། །ཁོར་ཡུག་མུ་འཁྱུད་དངུལ་གྱི་སྡུག་གུ་མས། །ཡོངས་
སུ་བཟུང་བ་སཱ་ལའི་སྨན་ལྗོངས་འདིར། །བརྩེ་ཆེན་ག་བུར་ཞུན་མའི་
འཛུམ་རླབས་ཀྱིས། །བསུས་པའི་རྒྱལ་སྲས་རྒྱུ་སྐར་གྲངས་ལ་འཕྱ། །
ཉིན་མོར་བྱེད་པའི་གཞོན་ནུ་མིག་ཡངས་པོ། །ཨིནྡྲ་རྙིལ་གྱི་གནམ་
438 འ་

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
སྔོན་ལ་ཞེན་པས། །རྔུལ་བའི་ཐིགས་ཕྲེང་ས་ལ་འཁྱིལ་བ་དེར། །མཚོ་
སྔོན་ཁྲི་གཤོག་རྒྱལ་མོའི་གྲགས་སྙན་འབར། །སྟག་གཟིག་གཅན་་་
གཟན་རྒྱུ་བའི་ནགས་ཀློང་དང༌། །སྨིན་ལེགས་འབྲུ་དྲུག་ལྡེམ་པའི་
་་་་་་་་་་་ཞིང་ས་སོགས། །དགེ་བཅུ་དཔལ་རྫོགས་ཚ་གྲང་སྙོམས་པའི་
ལྗོངས། །མཁས་གྲུབ་མེ་ཏོག་བྱེ་བས་མཛེས་པ་དེར། །ཡ་རབས་སྤྱོད་
ཚུལ་རྨད་བྱུང་སྐྱེད་ཚལ་དུ། །ཡོན་ཏན་འདབ་བརྒྱའི་ཁོ་ལག་ཡོངས་
རྫོགས་པ། །བཀྲ་ཤིས་སྦྲང་རྩི་རྒྱ་མཚོའི་བཅུད་འཛིན་པའི། །སྔགས་
འཆང་པད་དཀར་ལྗོན་པའི་རིགས་སྲས་དང་། །དད་གཏོང་པདྨའི་
འདབ་མ་འབུམ་དུ་འཛུམ། །རིགས་མཐུན་མཚོ་སྐྱེས་བྱེ་བའི་དབུས་
ན་སྒེག ། བུད་མེད་ཕལ་བའི་སྐྱོན་གྱིས་མ་བཟུང་བའི། །རྒྱལ་ཡུམ་
དགེ་མའི་དབང་ཕྱོགས་ལྷུན་པོའི་སྤོར། །མ་སྨད་ཐུགས་བསྐྱེད་ཁྱུང་
སྔོན་སྐྱེས་དྲངས་པའི། །མཚར་སྡུག་ཉིན་བྱེད་གཞོན་ནུ་ལྟ་བུའི་སྐུ། །
དྲི་མས་ཡོངས་བཏང་ཤེལ་གྱི་གུར་ཁང་བཅས། །རབ་འབྱམས་སྐྱེ་
དགུའི་མིག་གི་དཔྱིད་དུ་བལྟམས། །གསང་གསུམ་མི་ཟད་རྒྱན་གྱི་
འཁོར་ལོའི་མགོན། །མཚན་དཔེའི་ལང་ཚོ་འབར་བའི་སྐུ་སྦས་་་་་་
ནས། །ལས་ཉོན་ཚ་བས་ཉེན་པའི་ཀུན་དའི་ཚོགས། །སྐྱོབ་ཕྱིར་ཟླ་
ཚེས་གསར་བའི་ཟོལ་གྱིས་འཛུམ། །ངོ་མཚར་ལྟས་བཟང་རྒྱ་ཆེན་
དབང་བོའི་གཞུ། །ལེགས་པར་དཀྲིགས་པའི་དགེ་མཚན་དར་བའི་
དཔལ། །སྲིད་ཞིའི་འཇིག་རྟེན་ནམ་མཁའི་ཁྱོན་ཡངས་པོར། །རྣམ་
མང་རྒྱུ་སྐར་བཞད་པའི་ཚུལ་གྱིས་བྱུང་། །རབ་འབྱམས་རྒྱལ་བ་སྲས་
དང་བཅས་རྣམས་ཀྱིས། །སྐྱེས་མཆོག་སྨན་གྱི་མྱུ་གུ་འདི་འཁྲུངས་
པས། ། སྙིགས་མའི་འགྲོ་བའང་མགོན་དང་བཅས་སོ་ཞེས། །
བསྔགས་པའི་རོལ་མོ་རྡུང་བའི་མཐའ་མི་དཔོག ། འཁྲུངས་ཙམ་
439

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཉིད་ནས་སྔོན་གོམས་བག་ཆགས་མཐུས། །བག་མེད་བྱིས་པའི་རྒུད་
པ་དྲུངས་ཕྱུང་སྟེ། །བསྔགས་འོས་རིག་པའི་མེ་ཏོག་གསར་བཞད་
པས། །ཀུན་གྱི་སྙིང་ལ་དགའ་བའི་གྲུ་ཆར་སྙིལ། །ལང་ཚོའི་མྱུ་གུ་ཕྲ་
བའི་དུས་ནས་བཟུང་། །དགེ་བཅུའི་སྤྱོད་ཚུལ་མུ་ཏིག་དཀར་བོའི་
འབྲུ། །སྨིན་ལེགས་སྙེ་མའི་མགོ་བོ་དུད་པ་ཅན། །ལྷར་བཅས་བསོད་
ནམས་འཕེལ་བའི་ཞིང་དུ་སྨིན། །སྒྲིབ་བྲལ་མཁྱེན་སྤྱན་ཡངས་པའི་
དམ་པ་འགས། །གཞོན་ནུ་མཆོག་འདི་ཁྱིམ་ལས་ངེས་འབྱུང་སྟེ། །
ཤཱཀྱའི་བརྟུལ་ཞུགས་འཆང་ན་ལེགས་སོ་ཞེས། །བཀའ་ལུང་མི་འགྱུར་
དྲང་སྲོང་གཏམ་དུ་བསྒྲགས། །ཡབ་རྗེ་རིག་འཛིན་མངྒའི་ཞབས་་་
བསྟེན་ནས། །ཕྲལ་སྦྱར་ཀློག་ཚུལ་སློབ་པའི་ཚུལ་ཙམ་གྱིས། །གངས་
ཅན་སྐད་བརྡའི་དོན་ལ་མ་རྨོངས་པའི། །དྲི་བྲལ་བློ་གྲོས་མེ་ལོང་རྒྱན་
དུ་ཐོབ། །ཐུགས་བསྐྱེད་ཪིན་བྲལ་གསེཪ་གྱི་ཡུ་བ་བརྟན། །སྔོན་་་་
གོམས་བག་ཆགས་བཟང་བོའི་ཤམ་བུ་བཀྲ། །རྨད་བྱུང་ཡོན་ཏན་
ནོར་བུའི་ཏོག་གིས་མཛེས། །བཤེས་གཉེན་གདུགས་དཀར་ཀུན་གྱི་བླ་
ན་འཕགས། །རྨད་བྱུང་ཉམས་འགྱུར་ལྷ་ཡི་སྐྱེད་ཚལ་དུ། །སྔོན་མེད་
རྟོགས་བརྗོད་ཙན་དན་ལྗོན་བཟང་ལ། །ཚངས་སྲས་རིག་པའི་སྟེང་
འཐུང་བཞད་པའི་དྲི། །བདག་མགྲིན་མ་ལ་ཡ་ཡི་ཚལ་ནས་འཐུལ། །
ཞེས་མདོ་རྒྱུད་རྒྱ་མཚོའི་མངའ་བདག ༧ཡོངས་ཀྱི་དགེ་བའི་
བཤེས་གཉེན་ཆེན་པོ་རྗེ་བཙུན་ཛྙཱ་ན་ས་རའི་ཐུན་མོང་གི་རྟོགས་པ་
མདོ་ཙམ་བརྗོད་པ་བདེན་གཏམ་ཤེལ་གྱི་མེ་ལོང་ཞེས་བྱ་བ་ལས་ངོ་
མཚར་བའི་ལྟས་དང་བཅས་ཏེ་གཟུགས་སྐུའི་མེ་ཏོག་གསར་དུ་བཞད་
ཅིང་གཞོན་ནུའི་རོལ་རྩེད་མཛད་པའི་སྐབས་ཏེ་དང་བོའོ། །
440

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
སྐབས་གཉིས་པ། རྒྱལ་བའི་བསྟན་པ་ལ་རབ་ཏུ་བྱུང་བའི་ཚུལ།
ཡེ་ནས་རྣམ་དག་ཆོས་ཉིད་མཁའ་དབྱིངས་ལ། །
ཤེས་བྱ་རབ་འབྱམས་གཟིགས་པའི་སྤྲིན་འཁྲིགས་ཏེ། །
རྒྱ་ཆེན་ཆོས་ཆར་འབེབས་མཁས་སྨྲ་བའི་དབང་། །
མཚོ་བྱུང་དགྱེས་པའི་མགོན་དེས་བདག་སྐྱོངས་ཤིག།
གཉིས་པ་ལ་གསུམ། ངེས་འབྱུང་གི་བསམ་པ་དྲག་པོས་་་་་
བསྐུལ་ཏེ་རྒྱལ་བའི་བསྟན་པ་ལ་རབ་ཏུ་བྱུང་བའི་ཚུལ། མདོ་སྨད་
བྱང་རྒྱུད་ཀྱི་ལུང་རིགས་སྒྲོག་པའི་དགའ་ཚལ་དཔལ་ལྡན་བཀྲ་ཤིས་
ཚོས་སྡིངས་སུ་ལེགས་བཤད་ནོར་བུའི་བགོ་སྐལ་ཐོག་མར་བཞེས་པའི་
ཚུལ། ཡུལ་མདོ་སྨད་ཀྱི་ནཱ་ལེནྡྲ་ཆོས་གྲྭ་ཆེན་པོ་དཔལ་ལྡན་བཀྲ་
ཤིས་འཁྱིལ་དུ་བཀའ་པོད་ལྔ་ཡིས་མཚོན་པའི་མདོ་སྔགས་ཀྱི་གཞུང་རྒྱ་
༼མཚོ་ལྟ་བུར་ཐོས་བསམ་ལ་བརྩོན་པ་ཆུ་བོའི་རྒྱུན་བཞིན་གནང་ཞིང་
དེའི་དོན་ཚུལ་བཞིན་བསྒྲུབས་པ་ལ་བརྟེན་ནས་ལུང་རྟོགས་ཡོན་ཏན་
ཀྱི་གཏེར་དུ་གྱུར་པའི་ཚུལ་ལོ། ། དང་བོ་ནི། ཇི་སྐད་དུ།
སློབ་དཔོན་དཔའ་བོས། བཙོན་ར་འདྲ་བའི་ཁྱིམ་ལ་ནི། ། ནམ་
ཡང་བདེ་བར་མ་སེམས་ཤིག ། ཕྱུག་གམ་ཡང་ན་དབུལ་ཡང་་་་
རུང་། །ཁྱིམ་ན་གནས་པ་ནད་དུ་ཆེ། །གཅིག་ནི་སྲུང་བས་ཉོན་་་་་
སྟོངས་ལ། །གཉིས་ནི་འཚོལ་བས་ཤ་ཐང་ངོ༌། །ཞེས་དང༌། གལ་
ཏེ་ཆོས་སྤྱོད་ཁྱིམ་གྱི་སོ་ནམ་འཆོར། །ཁྱིམ་ན་གནས་ན་ཆོས་ཀྱང་ག་ལ་
441

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འགྲུབ། །ཆོས་ཀྱི་ལས་ནི་རབ་ཏུ་ཞི་བས་ཡིན། །ཁྱིམ་གྱི་ལས་ནི་དྲག་
ཤུལ་ཅན་གྱིས་འགྲུབ། །དེ་བས་ཆོས་དང་འགལ་བའི་སྐྱོན་ཡོད་་་་་་
ཕྱིར། །བདག་ལ་ཕན་འདོད་སུ་ཞིག་ཆགས་པར་བྱེད། །ཅེས་སོགས་
རྒྱ་ཆེར་གསུངས་པ་ལྟར་ཁྱིམ་ན་གནས་པ་ནི་བཙོན་ར་དང་། མེ་
འབར་བའི་ཀློང་། དུག་སྦྲུལ་གྱི་ཚང་ལྟར་སྡུག་བསྔལ་མི་ཟད་པ་
དཔག་ཏུ་མེད་པའི་འབྱུང་གནས་ཉག་གཅིག་ཡིན་ལ། ཁྱིམ་པའི་སྐྱེ་
བོ་ཕལ་ཆེར་རྒྱུ་ནོར་གསོག་སྲུང་གི་ལས་ལ་ཉིན་མཚན་ཁོར་མོ་ཡུག་ཏུ་
བྲེལ་བའི་དབང་གིས། བཟའ་བཏུང་དང་བདེ་བར་གཉིད་པའི་
སྐབས་ཀྱང་དཀའ་ན། དམ་པའི་ཆོས་སྒྲུབ་པའི་གོ་སྐབས་ག་ལ་ཡོད།
དེར་མ་ཟད་སྲོག་གཅོད་སོགས་ཆོས་དང་འགལ་བའི་ཉེས་པ་དཔག་ཏུ་
མེད་པར་མི་འདོད་བཞིན་དུ་བྱེད་དགོས་སྟབས། ཁྱིམ་ནི་སྐྱེ་བ་ནས་
ཚེ་རབས་ཐམས་ཅད་དུ་རང་གཞན་གྱི་གདུང་བ་མི་བཟོད་པ་མཐའ་
ཡས་པའི་འབྱུང་གནས་གཅིག་པུར་དགོངས་ནས། ཁྱིམ་ནས་ཁྱིམ་
མེད་པ་མངོན་པར་འབྱུང་འདོད་པ་སྐུ་བྱིས་པའི་དུས་ནས་བཟུང་
ཐུགས་ལ་རྒྱུན་ཆགས་སུ་མངའ་ཞིང་། ཁྱད་པར་དུ་དགུང་ལོ་བཅོ་
ལྔ་ལོན་པའི་སྐབས་ཤིག་ཏུ། ཡབ་ཀྱིས་མི་ཁྱིམ་གཞན་གྱི་བུ་མོ་ཞིག་
བག་མར་བསུས་ཏེ་འཇིག་རྟེན་མཐུན་འཇུག་གི་ལས་ལ་སྦྱོར་བར་
བགྲོས་པའི་རྐྱེན་བྱས་ནས། གྲོང་སྡེ་འདི་ན་མི་ཚང་ཀུན་གྱིས་སོ་
ནམ་གྱི་ལས་ལ་ཤ་ཐང་དུ་འབད་ཀྱང་མང་ཆེ་བ་ཕྱུག་པོར་གྱུར་མེད་
པར་ད་དུང་དབུལ་ཕོངས་ཀྱི་སྡུག་བསྔལ་མྱོང་བཞིན་ཡོད་ལ། ཕྱུག་
པོ་འགའ་ཞིག་ཡོད་པའང་རྒྱུ་ནོར་གསོག་སྲུང་གི་ཆེད་དུ་གདུང་བ་
འབའ་ཞིག་ལ་སྤྱོད་བཞིན་མི་ཚེ་དོན་མེད་དུ་འདའ་བ་ཁོ་ན་ལས་མ་
འདས་པས། བདག་ཀྱང་ཁྱིམ་ནས་བསྡད་ན་འདི་དག་བཞིན་དམ་
—— 442

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
པའི་ལྷ་ཆོས་སྒྲུབ་པའི་སྐལ་བ་ཤིན་ཏུ་ཕྲ་ཞིང་ཐ་མལ་བ་ཞིག་ལས་མི་
འོངས། དེ་བས་ཅིས་ཀྱང་རབ་ཏུ་བྱུང་སྟེ་རང་གཞན་གྱི་གཏན་བདེ་
བསྒྲུབ་པའི་ཐབས་ལ་བརྩོན་པར་བྱའོ་སྙམ་པའི་ངེས་འབྱུང་གི་བསམ་
པ་མནན་པས་མི་ནོན་པ་གཟུགས་ཅན་བཞིན་དུ་ཐུགས་རྒྱུད་ལ་་་་་་
འཁྲུངས་ཤིང་། དེ་ལྟར་ཡབ་ལ་གསོལ་བ་ན་ཡབ་ཀྱིས་དེ་ལྟར་ཡིད་
ལ་དྲན་པ་ཤིན་ཏུ་ལེགས་སོ་ཞེས་བསྔགས་པར་མཛད་ཀྱང་། འཕྲལ་
དུ་རབ་ཏུ་བྱུང་བའི་གོ་སྐབས་མ་གནང་བའི་དབང་གིས་སླར་ཡང་ལོ་
གཅིག་ལྷག་ལ་ཁྱིམ་དུ་གནས་དགོས་བྱུང་། དེའི་དུས་སུའང་ངེས་
པར་འབྱུང་འདོད་ཀྱི་བསམ་གཏན་དེ་ཁོ་ནའི་ངང་ཉིན་མཚན་སྦྲེལ་
ཞིང་བསྲན་མི་ནུས་པའི་ཚོད་ཙམ་དུ་གྱུར་ཏེ། བྲོས་སྟབས་ཀྱིས་བླ་
བྲང་དུ་ཕེབས་ཀྱང་ཡབ་ཀྱིས་རྗེས་ཆོད་དེ་སྐབས་དེར་སླེབས་པའི་སྐལ་
བ་མ་བྱུང་ནའང་། དེ་ལས་སྐུའི་སྐྱེས་ཕྲེང་མང་བོར་ཆོས་སྡེ་ཆེན་པོ་
དེར་ལེགས་སྨོན་གྱི་འབྲེལ་ཆེས་ཆེར་ཟབ་པ་མངོན་པར་མཚོན་ཞིང་།
ཕྱིས་སུ་ཆོས་ཀྱི་སྡེ་མཆོག་དེར་ལུང་དང་རྟོགས་པའི་དགའ་སྟོན་ཟད་
མི་ཤེས་པར་ངོམ་མེད་དུ་རོལ་བར་འགྱུར་བའི་རྟེན་འབྱུང་གི་དགེ་
མཚན་དུས་དེ་ནས་མངོན་དུ་འགྱུར་བར་ངེས་སོ། ། དགུང་ལོ་
བཅུ་བདུན་དུ་སོན་པ་ཆུ་བྱ་ལོའི་ཟླ་གཉིས་པར་སླར་ཡང་བྲོས་སྟབས་
ཀྱིས། གོང་ས་རྒྱལ་བའི་དབང་བོ་བཅུ་གསུམ་པ་ཆེན་པོའི་རིགས་ཀྱི་
ཅོད་པན། ལྔ་བརྒྱ་བ་རྣམས་ཀྱི་གཙུག་གི་ནོར་བུ། སྙིགས་དུས་
ཕུལ་བྱུང་ཞབས། ཀུན་གཟིགས་མ་ཧ་པཎྜི་ཏ། རྡོ་རྗེ་འཆང་རྗེ་ཞྭ་
དམཪ་བ་༧དགེ་འདུན་བསྟན་འཛིན་རྒྱ་མཚོའི་གདན་ས་དམ་པ།
སྤྲུལ་བའི་སྐྱེས་མཆོག་གདེངས་ཅན་དབང་བོའི་ཚོགས་ཀྱིས་ལེགས་
བཤད་རིན་ཆེན་སིལ་མ་ཁྱབ་བརྡལ་དུ་འགྲེམས་པའི་གླིང་། མང་
― 443

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཐོས་སྤོང་བ་བོ་རྣམས་བསམ་གཏན་གྱི་མལ་གཏན་ལ་གཡོ་བ་མེད་
པར་མཐོང་ཆོས་བདེ་བའི་དཔལ་ལ་རྟག་ཏུ་རོལ་ཅིང་། བློ་གསལ་
རིགས་པ་སྨྲ་བའི་ཚོགས་ཀྱིས་ལུང་རིགས་དབྱངས་སྙན་བར་མེད་དུ་
སྒྲོག་པ་སོགས་ཀློག་སློང་འཁོར་ལོ་ཟུང་གིས་ཉིན་མཚན་འདའ་བ་བརྒྱ་
ཕྲག་དུ་མའི་བསྟི་གནས། མདོ་སྨད་བྱང་རྒྱུད་ཀྱི་ལེགས་བཤད་སྒྲོག་
པའི་དགའ་ཚལ་ངྷི་ཚ་དཔལ་ལྡན་བཀྲ་ཤིས་ཆོས་སྡིངས་སུ་ཕྱགས་
ཕེབས། ཆོས་སྡེ་དེར་མདོ་རྒྱུད་རྒྱ་མཚོའི་དགོངས་དོན་ལ་གཏུགས་
པ་མེད་པའི་མཁྱེན་རབ་ཀྱི་སྣང་བ་མཆོག་ཏུ་རྒྱས་ཤིང་། ཐུན་མོང་
དང་ཐུན་མོང་མ་ཡིན་པའི་ཉམས་རྟོགས་ཀྱི་གཏེར་ཁ་ཀློང་དུ་བརྡོལ་
བའི་མཁས་གྲུབ་ཆེན་པོ། བྱ་མདོ་འབྲོག་རུ་བ་རྗེ་ཚུལ་ཁྲིམས་རྒྱ་
མཚོ་བར་སྔོན་ནས་འདྲིས་ཆེ་བས་དེ་ཉིད་ཀྱི་དྲུང་དུ་བསྙེན་ཅིང་རྒྱུ་
མཚན་ཞིབ་ཏུ་ཞུས་པས། དགེ་བཤེས་རིན་པོ་ཆེ་དེ་ཉིད་ཀྱིས་ཡབ་
ཀྱིས་མ་གནང་ཕྱིན་རབ་ཏུ་བྱུང་བར་དཀའ་ན་ཡང་། རེ་ཞིག་་་་
གཞན་ལ་མ་ཕེབས་པར་བདག་གི་དྲུང་འདིར་སྡོད་ཅེས་ཤིན་ཏུ་དགྱེས་
བཞིན་གསུངས་ཤིང་། དེ་ལ་བརྟེན་ནས་དམ་པ་འདིའི་ཉེ་གནས་
མཛད་ཅིང་ལོ་དྲུག་ཙམ་ལ་ལྷན་ཅིག་བཞུགས་ཏེ། ཕ་བཟང་གིས་བུ་
སྐྱོང་བ་བཞིན་ལེགས་པར་བཤད་པ་བདུད་རྩིའི་བཅུད་ཀྱིས་བསྐྱངས་
ནས་རིག་པའི་སྒོ་འཕར་ཐོག་མར་ཕྱེ་བ་ལགས་ལ། ཕྱིས་སུ་ཡང་
མགོན་པོ་དེ་ཉིད་ལས་ཟབ་རྒྱས་གདམས་པ་མཐའ་ཡས་པ་མནོས་
སྟབས། རྗེ་འབྲོག་རུ་བ་འདི་ཉིད་བཀའ་དྲིན་ཆེ་བའི་བླ་མ་གཅིག་
པུར་འཛིན་ཅིང་། འགྲན་ཟླ་མེད་པའི་རིགས་ཀྱི་བདག་པོར་བསྟེན་
པའི་ཚུལ་འོག་ཏུ་རིམ་གྱིས་གསལ་བར་འགྱུར་རོ། ། གཞན་ཡང་།
གོས་དཀར་གྱི་རྟེན་ལ་གནས་བཞིན་པའི་སྐབས་དེའི་ཉིན་ཞིག་ཚོགས་
444

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ྋམཇལ་བར་ཕེབས་སྐབས་དགེ་འདུན་མང་བོས་རྩོད་པ་གནང་བ་
དང་དུས་འགྲིགས་པས། ཚུལ་དེ་གཟིགས་མ་ཐག་སྨྲ་བསམ་གྱི་ཡུལ་
ཁས་འདས་པའི་སྤྲོ་སྣང་ཟད་མི་ཤེས་པས་བརྟས་པར་གྱུར་ཏེ། ཅི་
བྱས་ཉིད་ཀྱིས་ཀྱང་མ་མཁྱེན་པའི་ཚུལ་གྱིས་ཐལ་སྐད་བཏང་བས།
དགེ་འདུན་འདུས་ཚོགས་ཀྱིས་ངོ་མཚར་མཚར་བྱེད་ཅིང་བཞད་མོ་
ཚད་པ་སོགས་བྱུང་བ་ཡང་། སྐུའི་སྐྱེ་བའི་ཕྲེང་བར་ལུང་རིགས་
ལུས་སྟོབས་ཡོངས་སུ་རྫོགས་པའི་སྨྲ་བའི་སེང་ཆེན་དུ་མའི་རྣམ་
ར་བྱོན་པའི་བག་ཆགས་ཡོངས་སུ་སད་པར་གྱུར་པའི་འབྲས་རྟགས་
ཆུང་དག་ཏུ་འཁུམས་སོ། ། ཡང་ཐེངས་ཤིག་ཀུན་སྤངས་སེམས་
དཔའ་ཆེན་པོ་རྗེ་གསེར་ལག་པ་འཇམ་དབྱངས་རྒྱ་མཚོ་བ་སྨྲ་བའི་
དབང་ཕྱུག་རྗེ་འབྲོག་རུ་བའི་གཟིམ་སྤྱིལ་དེར་ཕེབས་སྐབས་དམ་པ་
ཉིད་གཟིགས་པ་དང་མཉམ་དུ་གནས་ཚུལ་ཞིབ་ཏུ་བཀའ་འདྲི་
ང་། རབ་ཏུ་བྱུང་ན་ཤིན་ཏུ་བཟང་མོད་ཅེས་ཐེངས་འགར་
་་ནས་གསུངས་པ་ཡང་། བསྟན་འཛིན་གྱི་སྐྱེས་བུ་ཁྱད་པར་
ན་འདི་འདྲ་ཞིག་འབྱོན་རྒྱུར་སྔོན་ནས་སྒྲིབ་མེད་དུ་གཟིགས་པའི་
ང་དུ་གོར་མ་ཆག་གོ། དེའི་སྐབས་དགེ་རྒན་རིན་པོ་ཆེས་ཀྱང་
ཀྱིས་མ་གནང་པས་འཕྲལ་དུ་རབ་ཏུ་བྱུང་བར་མ་ནུས་ཀྱང་།
ཆེན་འབྲེལ་གྱི་ཆེ་བར་དགོངས་ནས་ཉིད་ཀྱི་ན་བཟའ་རྙིང་བ་ཆ་ཚང་
གློག་གནང་སྟེ་ཁྱིམ་པའི་གོས་འདོར་དུ་བཅུག་པ་ཡིན་ལ། དེའི་དུས་
ཆུཐུགས་ལ་དགའ་སྤྲོ་བསམ་མི་ཁྱབ་པ་ཞིག་འཁྲུངས་པར་ཉིད་ཀྱི་
ཞལ་ནས་དངོས་སུ་ཐོས་སོ། ། གཟུར་གནས་རྣམ་དཔྱོད་དང་ལྡན་
མི་ཞིག་ཡིན་ཕྱིན་སྐྱེ་བོ་ཕལ་བའི་སྤྱོད་པ་ལས་རིང་དུ་འདས་པའི་རྣམ་
ར་ཐར་བའི་ཆ་ཤས་འདི་དག་གིས་ཀྱང་མཆི་མ་དཀུ་བའི་དད་གུས་
445

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འདྲེན་པར་ནུས་སྙམ་མོ། ། དེ་ནས་མ་འགྱངས་པར་དགེ་རྒན་
རིན་པོ་ཆེས་ཡབ་ལ་ཁྱོད་ཀྱི་བུ་བདག་གི་གམ་ན་ཡོད་པས་རིང་མིན་
ལེན་དུ་ཡོང་དགོས་པའི་འཕྲིན་ཡིག་བསྲིངས་པའི་སྐབས། ཉིད་
ཀྱིས་ཀྱང་བདག་ཅིས་ཀྱང་རབ་ཏུ་བྱུང་རྒྱུ་དང་རབ་ཏུ་མ་བྱུང་བར་
ཡུལ་དུ་གཏན་ནས་མི་ཡོང་ཞེས་པའི་སྤྲིང་ཡིག་བསྐུར། འཕྲིན་ཡིག་
གཉིས་ཆབས་ཅིག་ཡབ་ཀྱི་ཕྱག་ཏུ་འབྱོར་རྗེས་ཕྱིར་ལན་དུ། གལ་ཏེ་
ཁྱོད་ཀྱིས་གྲྭ་བ་བྱེད་ནུས་ན་དེ་ལྟར་གྱིས་ཞེས་ལེགས་པར་གནང་བས།
ཐུགས་ལ་སྔར་བྱུང་མ་མྱོང་བའི་སྤྲོ་དགའ་བླ་ན་མེད་པས་ཁེངས་པར་
གྱུར་ཏེ། དགེ་རྒན་མཆོག་གི་དྲུང་དུ་འཕྲིན་དོན་གསོལ་ཅིང་རབ་ཏུ་
བྱུང་བའི་གོས་ལ་སོགས་པའི་སྟ་གོན་ཉེ་བར་གྲུབ་པ་ན། ཇི་སྐད་དུ།
འཇམ་མགོན་ཙོང་ཁ་བ་ཆེན་པོས། སྙིང་རྗེའི་ཆུ་ཡིས་ཡིད་ཀྱི་བཞིན་
རས་ཀྱི། ཞེ་སྡང་དྲི་མ་དག་པར་མ་བྱས་ན། གསེར་གྱི་བུམ་པར་
བླུགས་པ་དྲིས་བསྒོས་ཆུས། །གདོང་གི་དྲི་མ་དག་ལ་དགོས་པ་ཅི། །
བློ་དང་ལྡན་པ་རྣམས་ཀྱི་ངོ་ཚའི་གོས། །ཚུལ་ཁྲིམས་ཡིན་གྱི་དུ་ཀཱུ་ལ་
ཡི་མིན། །མགྲིན་རྒྱན་ལེགས་བཤད་ཡིན་གྱི་དོ་ཤལ་མིན། །གཙུག་
རྒྱན་བླ་མ་ཡིན་གྱི་ནོར་བུ་མིན། །འཚོ་བའི་སྲོག་ནི་སྤྲིན་ལྟར་མི་གཡོ་
ཞིང། །འབྱོར་ཚོགས་རྒུད་པའི་ཉེས་པས་མི་རྫི་ལ། །དབང་ཕྱུག་་
མཁའ་བཞིན་རྟག་ཏུ་མི་འགྱུར་ན། །འདོད་ལ་སྤྱོད་པ་དགའ་བར་སུ་
མི་འགྱུར། །དེ་ལྟ་ན་ཡང་སྲིད་པའི་དཔལ། །གློག་ཕྲེང་གཞོན་ནུའི་བྲོ་
གར་བཞིན། །གཡོ་བར་མཐོང་ནས་དེ་ཡི་ཡིད། །འདོད་ལ་ཆགས་
དང་བྲལ་བར་གྱུར། །ཅེས་གསུངས་པ་ལྟར་སྲིད་པའི་ཕུན་ཚོགས་
མཐའ་དག་ལ་སྙིང་བོ་ཅུང་ཟད་ཀྱང་མེད་པའི་ཚུལ་ཇི་བཞིན་ལེགས་
པར་གཟིགས་པའི་ངེས་འབྱུང་གི་བསམ་པ་དྲག་པོས་ཀུན་ནས་་་་་
446

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
བསླངས་ཏེ། མཁས་པ་དང་གྲུབ་པའི་དབང་ཕྱུག་བརྟན་མཁས་ཀྱི་
ཡོན་ཏན་གཉིས་དང་ལྡན་པའི་གནས་བརྟན་འདུལ་བ་འཛིན་པ་ཆེན་
པོ་༧ རྗེ་གསེར་ལག་པ་འཇམ་དབྱངས་རྒྱ་མཚོ་དཔལ་བཟང་བོའི་
རླུང་དུ་ཁྱིམ་ནས་ཁྱིམ་མེད་པར་རབ་ཏུ་བྱུང་སྟེ། དགེ་བསྙེན།
བར་བ་རབ་བྱུང།· ཚིགས་སྔ་མ་དགེ་ཚུལ་གྱི་སྡོམ་པ་ཡང་དག་པར་
༼མནོས་ཤིང་། ཇི་སྐད་དུ། ཡིད་ཀྱི་སེམས་ནི་སྤོང་སེམས་ཚོན་གྱིས་
བསྒྱུར། །ལག་པའི་པད་མ་ལྷུང་བཟེད་བུང་བས་མཛེས། སྐུ་ཡི་་་
གསེར་རི་དམར་སེར་བླ་གོས་ཀྱི། །མཚམས་སྤྲིན་གཞོན་ནུས་ཡོངས་
སུ་ཁེབས་པར་གྱུར། །ཅེས་གསུངས་པའི་བརྟུལ་ཞུགས་རྨད་དུ་བྱུང་
བ་ཡང་དག་པར་བླངས་ཏེ་མཚན་ཡེ་ཤེས་རྒྱ་མཚོ་ཞེས་གསོལ་ཏོ། །དེ་
ནས་བཟུང་གནམ་རྩེ་ལྡིང་མ་སོགས་དགེ་ཚུལ་གྱི་བསླབ་བྱ་ལ་ཞིབ་ཏུ་
འདྲིས་པར་བྱས་ཏེ། འདུལ་བའི་བཅོས་མཚམས་ཕྲ་རགས་ཐམས་
ཅད་ཁས་བླངས་པ་ཙམ་དུ་མ་བཞག་པར་ཞིབ་ཏུ་ལག་ལེན་ལ་ཐེབས་
པར་མཛད་ཅིང་། ལྷུང་བ་འབྱུང་བའི་སྒོ་བཞི་ལེགས་པར་ཁེག་ངེས་
སུ་གནང་བ་ཤེས་པར་བྱའོ། ། འདི་དག་ལ་ཉིད་ཀྱི་བཀའ་ལས་
འདི་ལྟར་འབྱུང་སྟེ། གཞོན་ནུ་ལང་ཚོ་དར་བ་གང་གི་ཚེ། །
འཁོར་བའི་ཆོས་ལ་སྙིང་བོ་མེད་དོ་ཞེས། །ཁྱིམ་ནས་ཁྱིམ་མེད་ངེས་
པར་འབྱུང་བའི་བློ། །འགོག་མེད་གཟུགས་ཅན་བཞིན་དུ་སྐྱེས་པར་
གྱུར། །ཡིད་དགའ་ཆོས་འཛིན་བྱང་ཕྱོགས་ཡངས་པོའི་གཞིར། །
མངོན་སུམ་འཕོས་པ་ལྟ་བུའི་སྡེ་ཆེན་པོ། །བཀྲ་ཤིས་ཆོས་སྡིངས་ཞེས་
བྱའི་དབྱངས་སྙན་པོས། །ཁོར་ཡུག་འཛིན་མའི་ཁྱོན་ཀུན་འགེངས་པ་
དེར། །མཁས་བཙུན་བཟང་བོའི་བདག་ཉིད་སློབ་དཔོན་མཆོག །
འཇམ་དབྱངས་མཚན་ཅན་ཐུགས་རྗེ་དབང་ཕྱོགས་ལས། །འདོད་
447

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པའི་ཚ་གདུང་སེལ་བའི་ཚངས་སྤྱོད་ཟླ། །བདག་རྒྱུད་ལྷ་ལམ་མཛེས་
པའི་རྒྱན་དུ་ཤར། །ཞེས་གསུངས་ཏེ། འཁོར་བ་མཐའ་དག་སྡུག་
བསྔལ་གྱི་རང་བཞིན་དུ་གཟིགས་པའི་ངེས་འབྱུང་གི་བསམ་པ་རྣམ་
པར་དག་པ་ལྷན་སྐྱེས་སུ་ཐུགས་ལ་འཁྲུངས་པ་འདི་ནིནི། མཁས་པ་
དང་གྲུབ་པའི་སྐྱེ་བོ་མཐའ་ཡས་པས་མགྲིན་གཅིག་ཏུ་བསྔགས་པར་
འོས་ཤིང་། མངོན་ཤེས་དང་རྫུ་འཕྲུལ་ཕྲན་བུ་ཙམ་ཐོབ་པ་ལ་ཡོན་
ཏན་དུ་རློམ་པ་དག་གིས་ཆ་ཙམ་ཡང་བསྒྲུན་པར་མི་ནུས་པའི་རྣམ་
པར་ཐར་བ་ཞིག་ཡིན་པས། གསུང་འདིར་བརྗོད་པར་བྱ་བའི་རྣམ་
གྲངས་མང་དུ་མཆིས་ངེས་ནའང་དམན་རྨོངས་བདག་འདྲས་སྤྱོད་
ཡུལ་མ་ཡིན་པའི་ཕྱིར། གཞུང་དོན་གྱི་འགེངས་མཁྱེན་པའི་མཁས་
པ་རྣམས་ཀྱིས་བསམ་པར་བྱའོ། །
སྨྲས་པ། སྲིད་ཞིའི་མཛེས་སྡུག་གཅིག་བསྡུས་ཡིད་འཕྲོག་
མ། །མ་ལྟར་བརྩེ་བ་ཆོས་ཀྱི་དཔལ་མོ་ཀྱེ། །ཀྱེ་མ་འཁོར་བར་
འཁྱམས་པའི་ཉམ་ཐག་བདག ། བདག་ཉིད་ཆེན་པོའི་ས་ལ་འདྲེན་
པར་མཛོད། །རེ་ཞིག་འདམ་ལས་སྐྱེས་པའི་པདྨོ་བཞིན། །རྒྱལ་སྲས་
སྤྱོད་བཟང་དབྱིག་གི་སྙིང་བོའི་ཆར། །བདེ་བླག་འཇོ་བཞིན་ཡུལ་དུ་
གནས་པ་ཡང་། །ཐུགས་བསྐྱེད་དཔག་བསམ་དབང་བོའི་འཕྲུལ་དུ་
འཁུམས། །གཞོན་ནུའི་དུས་ནས་འཁོར་བ་ཆུ་སྲིན་གྲོང་། །ལེགས་
པར་བསྒྲལ་ནས་ཐར་བའི་གྲོང་ཁྱེར་དུ། །འཇུག་པའི་ཐབས་ལ་་་་་
བརྩོན་འདོད་ཤུགས་དྲག་བློའི། །བསམ་གཏན་དོན་ཡོད་ཞགས་པས་
ཉིན་མཚན་སྦྲེལ། ། ཕ་ཡུལ་བདུད་ཀྱི་བཙོན་ཪ་རྒྱང་དུ་བསྐྱུར། །
མཛའ་བཤེས་ཡིད་སྲུབས་ཞགས་པའི་མདུད་རྒྱ་བཀྲོལ། །དོན་མེད་
འདུ་སྣང་བྱ་བའི་འཕྲོ་བཤོལ་ཏེ། །བྲོས་པའི་སྟབས་ཀྱིས་བདེ་བའི་
448

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
གྲོང་དུ་གཤེགས། །བླ་མེད་ལུང་རྟོགས་ཆོས་ཀྱི་མཛོད་བརྙེས་པ། །
རྒྱལ་བའི་དཀྱིལ་འཁོར་སྤྲོ་ཞིང་བསྡུ་བའི་བདག ། ཐུབ་བསྟན་ཆོས་
ཀྱི་ཁྲི་ལ་རོལ་བའི་ལྷ། །སྟོབས་བཅུ་མངའ་བ་སཾགྷའི་མཚན་ཅན་གྱི། །
རྣམ་པར་རྟོག་པ་མེད་པའི་འཛུམ་རླབས་ཀྱིས། །བསུས་པའི་ཐེག་
མཆོག་ཆོས་ཀྱི་རྒྱ་མཚོ་ཆེ། །སྲིད་ཞིའི་གདུང་སེལ་ཡན་ལག་བརྒྱད་
ལྡན་ཆབ། །གཅིག་ཏུ་བསྐྱིལ་བའི་གླིང་མཆོག་དེར་བསྔགས་འོས། །
ངུར་སྨྲིག་སྤུ་སྡུག་གོས་ཀྱི་སྟོད་གཡོགས་དང་། །ལེགས་བཤད་མགྲིན་
རྔ་དལ་བར་རྒོད་པ་ཅན། །མཁས་གྲུབ་ངང་མོ་འབུམ་གྱི་བསྟི་བའི་
གནས། །བཀྲ་ཤིས་ཆོས་སྡིངས་ས་ཡི་འོག་མིན་ཉིད། །ཐོས་བསམ་
སྒོམ་པའི་གངས་ཀྱི་ས་འཛིན་སྤོར། །འཆད་རྩོད་རྩོམ་པའི་ལུས་་་་
བས་དར་བབས་ཤིང་། །མཁས་བཙུན་བཟང་བའི་གཡུ་རལ་གྱིས་
་པའི། །སྨྲ་མཁས་སེང་ཆེན་གསེར་རིའི་ཕྲེང་ལ་འཕྱ། །གུར་
མ་མདངས་ཀྱིས་མཛེས་པའི་ཆུ་གཏེར་ཆེར། །ལུང་རིགས་གཤོག་
ཟུང་གཡོ་བའི་ཟློས་གར་གྱིས། །རྩེན་པའི་འདབ་བཟང་འབུམ་གྱིས་
ལ་བཀྱེ་བར། །མཁའ་ལ་མཚམས་སྤྲིན་འཕྱུར་བས་མཚོན་ནུས་་
ན། །གང་དེར་ཚངས་ཆེན་བློ་ཡི་ཚོན་པིར་གྱིས། །བྲིས་པས་མཚོན་
མིན་ནོར་བུའི་གཙུག་ལག་ཁང་། །རྒྱལ་བྱེད་ཚལ་གྱི་བཀོད་པ་ལ་་
འཁྲུལ་བ། །རྟེན་གསུམ་ནོར་བུའི་གཏེར་མཛོད་དཔག་ཏུ་མེད། །
ཡིད་འཕྲོག་ལི་ཁྲིའི་སྣང་བའི་རྩེ་དགའ་ཡིས། །བྱང་བརྒྱུད་ནོར་་་
འཛིན་སྒེག་མོར་འཁྱུད་ཆེ་བས། །དཔག་ཡས་ནམ་མཁའི་ལམ་ན་
ལེགས་བྲིས་བུ། །དག་པའི་ཞིང་དུ་སྐྱོད་པའི་ངལ་བ་ལྷོད། །དེ་ན་སྡེ་
སྣོད་ནོར་བུའི་ཟ་མ་ཏོག ། མཁྱེན་བཟང་དཔག་བསམ་རྒྱས་པའི་
སྙིང་བོ་ཅན། །ཉེས་ལྟུང་དྲི་བྲལ་པད་དཀཪ་སྦུབས་འདྲ་བའི། །
- 449

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འཇམ་དཔལ་དབྱངས་དངོས་བཤེས་གཉེན་མཆོག་གི་དྲུང་། །ཡོན་
ཏན་གཞི་གྱུར་སོ་སོར་ཐར་བ་ཡི། །ཚུལ་ཁྲིམས་བདུད་རྩི་གསར་བས་
རྒྱུད་གཏམས་ཤིང་། །ཞི་དུལ་བག་ཡོད་རྒྱན་གྱིས་ཉེར་མཛེས་པའི། །
ངུར་སྨྲིག་ག་ཤལ་གསར་བའི་བརྟུལ་ཞུགས་བླངས། །དབང་བོ་ཉེར་
ཞི་ལྷ་ཡི་དྲང་སྲོང་ཡང་། །མི་སྲུན་བྱིས་པའི་ངང་ཚུལ་ལ་འགོད་པ། །
རྒྱལ་སྲས་གཞོན་ནུ་ཟླ་བའི་འོད་ཟེར་ལ། །ཁྲིམས་ལྡན་ཀུ་མུད་ཡོངས་
ཀྱིས་རྩེ་དགའ་འཛིན། །ཁས་ལེན་ཡལ་ག་མཁའ་རུ་བརྐྱངས་ན་་་་་
ཡང་། །སྲུང་སྡོམ་དག་པའི་འབྲས་བུས་མ་བཟུང་བ། །སེར་གཟུགས་
ཕལ་པའི་ཤིང་དང་མི་མཚུངས་པའི། །ཁྲིམས་ལྡན་དཔག་བསམ་ལྗོན་
བཟང་འདི་རྨད་བྱུང་། །ལུང་རྟོགས་ཆུ་གཏེར་གཡས་སུ་འཁྱིལ་བ་
ལ། །ངེས་འབྱུང་ལྷག་བསམ་འདབ་མའི་ཟློས་གར་ཅན། །ཁྲིམས་
ལྡན་སྐྱེ་མཆོག་གསེར་མིག་འཁྱིལ་བའི་ཉྭ། །སྐལ་བཟང་སྐྱེ་དགུའི་
མིག་གི་དཔྱིད་དུ་སྨིན། །དོན་མེད་ཕྱོགས་ལ་ཉིན་དང་མཚན་མཐུད་
དེ། །རོ་འཛིན་གློག་ལྟར་གཡོ་བའི་འཕྲོ་བསྡུས་ནས། །བླ་མའི་རྟོགས་
བརྗོད་ངོ་མཚར་ཟླ་བའི་འཛུམ། །གསར་དུ་སྤྲོ་བའི་སྐལ་བ་ལྷ་ཡིས་
བྱིན། །ཞེས་མདོ་རྒྱུད་རྒྱ་མཚོའི་མངའ་བདག་༧ཡོངས་ཀྱི་དགེ་
བའི་བཤེས་གཉེན་ཆེན་པོ་རྗེ་བཙུན་ཛྙཱ་ན་ས་རའི་ཐུན་མོང་གི་རྟོགས་
པ་མདོ་ཙམ་བརྗོད་པ་བདེན་གཏམ་ཤེལ་གྱི་མེ་ལོང་ཞེས་བྱ་བ་ལས་
རྒྱལ་བའི་བསྟན་པ་ལ་རབ་ཏུ་བྱུང་བའི་སྐབས་ཏེ་གཉིས་་་་
པའོ། ། ། །
450

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
སྐབས་གསུམ་པ། དཔལ་ལྡན་བཀྲ་ཤིས་ཆོས་
སྡིངས་སུ་སློབ་གཉེར་གནང་ཚུལ།
བཞིན་ལེགས་པུཎྚི་རི་ཀའི་འདབ་ཡངས་པོར། །
ཟུར་མིག་བུང་བ་རྩེན་པའི་ཟློས་གར་གྱིས། །
དཔྱོད་ལྡན་ཡིད་ལ་ཀུན་དགའི་དཔལ་འཇོ་བ། །
ཚངས་སྲས་སྒེག་མོ་སྙིང་དབུས་ཁབ་ཏུ་བསྟི། །
གཉིས་པ་ནི། དེ་ནས་འཕགས་བོད་མཁས་པའི་གཞུང་་་་་་
ལུགས་རྒྱ་མཚོའི་དགོངས་དོན་འཚོལ་བ་ལ་སྐྱོ་བ་མེད་པར་ཉིན་མཚན་
ཁོར་མོ་ཡུག་ཏུ་འབད་ཅིང་། ཐུན་མོང་དང་ཐུན་མོང་མ་ཡིན་པའི་
ཤེས་བྱ་རིག་པའི་གནས་ལ་བརྩོན་པ་ཆེས་ཆེར་གནང་བའི་མཐུ་ལས་
འཆད་རྩོད་རྩོམ་པའི་རང་རྩལ་ཡོན་པར་རྫོགས་པའི་སྨྲ་བའི་སེང་ཆེན་
དང་། གང་ཤེས་རྒྱུད་ལ་སྦྱོར་བའི་ཉམས་བཞེས་ལ་གཅིག་ཏུ་གཞོལ་
བའི་སྒྲུབ་པའི་རྒྱལ་མཚན་སྲིད་རྩེར་བསྒྲེངས་ཏེ་གྲུབ་པའི་གོ་འཕང་
མཐོན་པོར་གཤེགས་པའི་སྐྱེས་ཆེན་དམ་པ་བརྒྱ་ཕྲག་དུ་མ་གདན་
འཛོམས་པའི་བསྟི་གནས དཔལ་མི་འགྱུར་དགེ་ལྡན་བཀྲ་ཤིས་
ཆོས་སྡིངས་ཞེས་སྙན་གྲགས་ཀྱི་བ་དན་སྲིད་པ་གསུམ་གྱི་མཛེས་རྒྱན་
དུ་གྱུར་པའི་ཆོས་སྡེ་ཆེན་པོ་གང་གི་ཆོས་གྲྭར་ཞུགས་ཏེ། མངོན་
པར་རྟོགས་པའི་རྒྱན་དང་དབུ་མ་ལ་འཇུག་པ་སོགས་ཆོས་སྤྱོད་ཚོགས་
འདོན་གྱི་རིགས་ཡོད་ཚད་ཐུགས་འཛིན་གནང༌། དུས་དེ་ནི་གསེར་
ལག་མཁན་རིན་པོ་ཆེས་བླ་མ་རྡོ་རྗེ་འཆང་གི་འདྲ་སྐུ་ལྷ་ཁང་རྟེན་
451

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བརྟེན་པ་གསར་བཞེངས་གནང་བའི་སྐབས་ལགས་གཤིས། དམ་
པ་འདིས་ཀྱང་ས་རྡོ་སོ་ཕག་ཤིང་བཅས་འཁུར་བའི་ལས་ལ་བརྩོན་པ་
ཆེན་པོ་བསྟེན་་པས་སྡིག་སྒྲིབ་བྱང་བའི་མཚན་མ་མངོན་གསལ་བྱུང་
བར་གསུངས། རབ་འབྱམས་གཞུང་བརྒྱའི་མངའ་བདག་ཡོངས་ཀྱི་
དགེ་བའི་བཤེས་གཉེན་ཆེན་པོ་བྱ་མདོའི་འབྲོག་རུ་བ་རྗེ་ཚུལ་ཁྲིམས་
རྒྱ་མཚོ་དཔལ་བཟང་བོ་དང་། ཨ་རིག་སྨྲ་སེང་ཆེན་པོའི་རྣམ་སྤྲུལ་
ལུང་རིགས་སྨྲ་བའི་དབང་བོ་ལྷ་སྡེ་བ་རྗེ་ཡེ་ཤེས་རྒྱ་མཚོ་ཞལ་སྔ་ནས་ཀྱི་
གཙོས་དམ་པ་དུ་མའི་ཞབས་པད་གཙུག་ཏུ་བསྟེན་ཏེ། མཁས་པའི་
མཆོག་གྱུར་རྭ་བསོད་ནམས་དབང་རྒྱལ་གྱི་བསྡུས་གཞུང་ལེགས་་་་་
བཤད་ཉི་མའི་འོད་ཟེར་གྱི་བསྡུས་ཚད་ཡོངས་སུ་རྫོགས་པའི་མཛུབ་
ཁྲིད་ལན་ཁ་ཤས་གསན་ཅིང་། ཡིག་ཆ་འདི་ཕལ་ཆེར་ཐུགས་འཛིན་
གནང་བ་དང་ཆབས་ཅིག་བསེ་བསྡུས་དང་བཙན་པོའི་བསྡུས་གྲྭ་་་
སོགས་བསྡུས་གྲྭའི་གཞུང་རྒྱས་བསྡུས་མང་བོ་ཞིབ་ཏུ་གཟིགས་ཤིང་
ཆོས་གྲྭའི་རྩོད་པ་དང་རང་གིས་དཔྱད་པ་ཟུང་འབྲེལ་གནང་བའི་མཐུ་
ལས་རྟོག་གེ་གསང་ཚིག་མ་ལུས་པ་ཐུགས་སུ་ཆུད་ཅིང་། རིགས་སྨྲ་
མགོ་མཁྲེགས་དུ་མ་ཟིལ་གྱིས་མནན་ཏེ་རྩོད་པ་ལ་ཟླ་མེད་པ་ཙམ་དུ་
གྱུར། སྤྱིར་ཚད་མ་སྡེ་བདུན་མདོ་དང་བཅས་པའི་རིགས་འཕྲུལ་
གངས་ཅན་རིགས་པ་སྨྲ་བའི་ཁྱུ་མཆོག་ཕྱྭ་བ་ཆོས་ཀྱི་སེངྒེ་དང་ཁོང་གི་
སློབ་མ་རིགས་པའི་སེང་ཆེན་བརྒྱད་ཀྱི་དགོངས་པ་བཞིན་ཕྱོགས་་་
གཅིག་ཏུ་ཁོལ་བོར་ཕྱུང་བ་བསྡུས་གྲྭར་གྲགས་པ་འདི་ཉིད་རབ་་་་
འབྱམས་གཞུང་ལ་དཔྱོད་པའི་སྒོ་མོ་འབྱེད་བྱེད་འཕྲུལ་གྱི་ལྡེ་མིག་
འགྲན་ཟླ་མེད་པ་ཞིག་དང་། ཟབ་གསལ་མྱུར་བའི་ཆོས་རབ་ཏུ་
རྣམ་འབྱེད་ཀྱི་ཤེས་རབ་འཕེལ་བའི་ཡན་ལག་བླ་ན་མེད་པ་གཅིག་
452

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
པུར་ལགས་པས། དམ་པ་འདི་ཉིད་ལའང་གཞུང་དོན་ལ་འཇུག་
པའི་བློ་གྲོས་ཀྱི་འཇུག་ངོགས་སྐབས་འདི་ནས་རྙེད་པ་ལགས་སོ། །
གོང་གསལ་ཡོངས་འཛིན་དེ་དག་ལས་ཀུན་མཁྱེན་བླ་མའི་རྟགས་་
རིགས་མཐའ་དཔྱོད་དང་བློ་རིག་མཐའ་དཔྱོད་ཀྱི་མཛུབ་ཁྲིད་གསན་
ཅིང༌། ཆོས་གྲྭར་རྩོད་པའང་ཤིན་ཏུ་དམར་བ་བྱུང་། བློ་རིག་དང་
རྟགས་རིགས་རྩོད་སྐབས་རྟགས་ཡང་དག་དང་རྟགས་ལྟར་སྣང་གི་
མཚན་ཉིད་དང་དབྱེ་བ་ཙམ་དང་། བློ་རིག་བདུན་གྱི་རྣམ་གཞག་
རགས་པ་དག་ལ་འདྲིས་པར་བྱས་པ་ཙམ་མ་ཡིན་པར་ཚད་མ་རྣམ་
འགྲེལ་གྱི་གཞུང་དོན་ལ་འཕྲིགས་ཚུད་པའི་ཐབས་སུ་ཅི་འགྱུར་བྱེད་
ཆེད་རྣམ་འགྲེལ་ཊཱིཀ་ཆེན་དང་ཐར་ལམ་གསལ་བྱེད། རིགས་རྒྱན་
དང་སྡེ་བདུན་རྒྱན་ཡིད་ཀྱི་མུན་སེལ་སོགས་ཚད་མ་རིག་པའི་གཞུང་
མང་བོར་གཟིགས་རྟོག་དང་། རིགས་ལུང་གཏོང་ཚུལ། གཞུང་
ཚིག་གི་འབྲུ་གཉེར་ཚུལ། དཀའ་གནད་ཀྱི་མཐའ་དཔྱོད།
་་་་་འཛིན་མཚམས་ཀྱི་ཞིབ་ཆ། གོ་སྟོབས་འཕེལ་བའི་དོགས་སློང་
སོགས་གང་ཅིར་གཞན་དང་མི་མཚུངས་པར་ཕྲ་ཞིབ་ཏུ་སྦྱངས་བརྩོན་
གནང་བས། ཚད་མ་རིག་པའི་གཞུང་དོན་ཡོངས་སུ་རྫོགས་པའི་གོ་
བ་གཏིང་ཟབ་བརྙེས་ཏེ། ཇི་སྐད་དུ། འཇམ་མགོན་ཆོས་ཀྱི་རྒྱལ་
བོས། བྱང་ཕྱོགས་འདི་ན་ཚད་མའི་གཞུང་ལུགས་ལ། །སྦྱངས་དང་
མ་སྦྱངས་ཚང་མ་མགྲིན་གཅིག་ཏུ། །མདོ་དང་སྡེ་བདུན་གང་ལ་བྱང་
ཆུབ་ཏུ། །བགྲོད་པའི་ལམ་གྱི་རིམ་པ་ཡོད་མིན་ཟེར། །འཇམ་པའི་
དབྱངས་ཀྱིས་ཕྱོགས་ཀྱི་གླང་བོ་ལ། །དངོས་སུ་འདི་རྩོམས་འདི་ནི་མ་
འོངས་དུས། །འགྲོ་བ་ཀུན་གྱི་མིག་ཏུ་འགྱུར་རོ་ཞེས། །གསུང་གིས་
གནང་བ་སྩལ་པའང་ཚད་མར་བྱེད། །དེ་ནི་མི་རིགས་སྨྲ་བའི་ཕུལ་
453

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བྱུང་དུ། །མཐོང་ནས་ལྷག་པར་ཚུལ་དེར་དཔྱད་པ་ན། །ཚད་མ་ཀུན་
ལས་བཏུས་པའི་མཆོད་བརྗོད་དོན། །ཚད་མར་གྲུབ་པར་ལུགས་་་
འབྱུང་ལུགས་ལྡོག་གིས། །རྣམ་གྲོལ་དོན་དུ་གཉེར་ལ་བཅོམ་ལྡན་
འདས། །ཚད་མ་བསྒྲུབས་ཤིང་དེ་ལས་དེ་ཡི་ནི། །བསྟན་པ་ཁོ་ན་
ཐར་འདོད་འཇུག་ངོགས་སུ། །ངེས་པ་གཏིང་ནས་རྙེད་པས་ཐེག་
གཉིས་ཀྱི། ། ལམ་གྱི་གནད་ཀུན་འདྲིལ་བར་རིགས་ལམ་ནས། །
ལེགས་པར་ཐོན་པས་ལྷག་པར་དགའ་བ་རྙེད། །ཅེས་གསུངས་པའི་
དགོངས་དོན་ཇི་ལྟ་བ་བཞིན་མངོན་དུ་གཟིགས་པར་གྱུར་ཏོ། །གོང་
གསལ་དམ་པ་དེ་དག་གི་མདུན་ནས་རྗེ་འཇིགས་མེད་དབང་བོའི་གྲུབ་
མཐའ་རིན་ཆེན་ཕྲེང་བ་དང་། ས་ལམ་རྣམ་གཞག་ཐེག་གསུམ་
མཛེས་རྒྱན་གྱི་མཛུབ་ཁྲིད་གསན་ཅིང་། གྲུབ་མཐའ་ཆེན་མོ་དང་
ལྕང་སྐྱའི་གྲུབ་མཐའ་སོགས་གཞུང་མང་བོ་གུང་བསྒྲིགས་ནས་ཞིབ་ཏུ་
དཔྱད་པ་དང་ཆབས་ཅིག་ཆོས་གྲྭའི་རྩོད་པ་ལའང་བརྩོན་པ་ཆེན་པོ་
གནང་བའི་མཐུ་ལས། ཕྱི་ནང་གི་གྲུབ་མཐའ་སྨྲ་བ་སོ་སོའི་འདོད་
ཚུལ་མི་འདྲ་བ་སྤྱི་དང་། ཁྱད་པར་ནང་བའི་གྲུབ་མཐའ་སྨྲ་བ་་་
བཞིའི་གཞི་ལམ་་འབྲས་བུའི་བཞེད་ཚུལ་མ་འདྲེས་པར་རྟོགས་ཤིང་།
དེ་དག་ནང་ཕན་ཚུན་རྩོད་ཚུལ་དང་ལྟ་བའི་བཞེད་ཚུལ་མི་མཐུན་པ་
དག་ལའང་ཐུགས་ངེས་ཆེན་པོ་འཁྲུངས། དེ་དག་གི་སྐབས་རྣམས་
སུའང་།· ཇི་སྐད་དུ། འཇམ་དབྱངས་བསྟན་པའི་སྒྲོན་མེས།
དང་བོ་ཉིད་ནས་གཅིག་ཤེས་གཉིས་ཤེས་ཀུན། །སྲིད་པར་འཁྱར་
བའི་དམུ་རྒོད་སེམས་ཀྱི་རྟ། །འདི་ཉིད་གདུལ་ཐབས་ཁོ་ནར་འཁྱེར་
བ་ཡིས། ། ཐོས་བསམ་ཆོས་སུ་འགྲོ་བར་གྱིས་ཤིག་ཨང་། །ཞེས་་་་་་་
གསུངས་པ་ལྟར་ཐོས་བསམ་ཐོག་མར་བྱེད་པའི་སྐབས་ཉིད་ནས་གང་
454 -

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཤེས་རྒྱུད་འདུལ་བའི་ཐབས་ཁོ་ནར་འཁྱེར་བར་མཛད་ཅིང་།
གཟུངས་སྔགས་བཟླས་བརྗོད་དང་ཕྱག་སྐོར་སོགས་བསགས་སྦྱང་་
ལའང་འབད་པ་ཆེན་པོ་གནང་། ཁྱད་པར་དུ་འཇམ་མགོན་ཙོང་ཁ་
བ་ཆེན་པོས། དེ་ནས་འདི་ཕྱིའི་ལེགས་ཚོགས་ཇི་སྙེད་པའི། །རྟེན་
འབྲེལ་ལེགས་པར་འགྲིག་པའི་རྩ་བ་ནི། །ལམ་སྟོན་བཤེས་གཉེན་
དམ་པ་འབད་པ་ཡིས། །བསམ་དང་སྦྱོར་བའི་ཚུལ་བཞིན་བསྟེན་པ་
རུ། །མཐོང་ནས་སྲོག་གི་ཕྱིར་ཡང་མི་གཏོང་བར། །བཀའ་བཞིན་
སྒྲུབ་པའི་མཆོད་པས་མཉེས་པར་བྱ། །ཞེས་གསུངས་པ་ལྟར་ཐེག་པ་
ཆེན་པོའི་དགེ་བའི་བཤེས་གཉེན་བསམ་སྦྱོར་དག་པས་ཚུལ་བཞིན་
བསྟེན་པ་ནི་ཡོན་ཏན་ཀུན་གྱི་གཞི་བརྟེན་གཅིག་པུར་དགོངས་ནས།
གསེར་ལག་མཁན་རིན་པོ་ཆེ་དང༌། བྱ་མདོའི་དགེ་རྒན་རིན་པོ་ཆེ་
གཉིས་ཀྱི་ཉེ་གནས་གནང་ཞིང་། མེ་འབུད་ཆུ་ལེན་སོགས་བགྱི་འོས་
གང་ལའང་ལེ་ཤོར་ཅུང་ཟད་ཙམ་ཡང་མ་གནང་བར་བསྒྲུབས་པ་
སོགས་སྲི་ཞུ་བླ་ན་མེད་པ་ཞུས་པས་མཚོན་དགེ་བའི་བཤེས་གཉེན་
མཐའ་དག་མཉེས་པ་གསུམ་གྱི་སྒོ་ནས་མཉེས་པར་བྱས་ཤིང་།
འབྲོམ་རྒྱལ་བའི་འབྱུང་གནས་ཀྱིས་ཇོ་བོ་སེ་བཙུན་བསྟེན་པ་དང་ཆ་
མཚུངས་པར་མཛད་པའི་མཐུ་ལས་སྐུ་ཚེ་འདིར་ལུང་རྟོགས་ཡོན་ཏན་
གྱི་གཏེར་དུ་གྱུར་པ་ལགས་སོ། ། དགུང་ལོ་ཉི་ཤུ་བར་འདུལ་་
འཛིན་བྱེ་བའི་གཙུག་རྒྱན། མཉམ་མེད་ཤཱཀྱའི་རྒྱལ་བོ་དང་ངོ་བོ་
དབྱེར་མ་མཆིས་པ། རྗེ་གསེཪ་ལག་པ་འཇམ་དབྱངས་རྒྱ་མཚོ་་
དཔལ་བཟང་བོས་མཁན་སློབ་སྦྲགས་མ་དང་། ཡོངས་ཀྱི་དགེ་བའི་
བཤེས་གཉེན་ཆེན་པོ་རྗེ་ཚུལ་ཁྲིམས་རྒྱ་མཚོ་ཞལ་སྔ་ནས་གསང་སྟེ་
སྟོན་པའི་སློབ་དཔོན། གཞན་དད་པའི་དགེ་འདུན་གྲངས་ཚང་
455

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བའི་དབུས་སུ་བསྙེན་རྫོགས་ཀྱི་སྡོམ་པ་ཡང་དག་པར་བཞེས་ནས།
བསླབ་གཞི་ཡོངས་སུ་རྫོགས་པའི་ཚུལ་ཁྲིམས་ཀྱི་བདུད་རྩིས་ཐུགས་ཀྱི་
བུམ་བཟང་ལེགས་པར་གཏམས་པར་མཛད་དེ་ས་གསུམ་འགྲོ་བའི་
ཡོན་གནས་དམ་པར་གྱུར་ཏོ། །དགུང་ལོ་ཉེར་གཅིག་པའི་དབྱར་
དུས་སུ་ཆུ་གཏེར་ཆེན་པོ་ཁྲི་གཤོག་རྒྱལ་མོའི་ཉེ་འགྲམ། གསེར་ཆེན་
མདུན་ལུང་དུ་གྲགས་པའི་ལྷའི་དགའ་ཚལ་ལ་འགྲན་པའི་ནོར་འཛིན་
དཔལ་མོའི་གཞི་དེར་ཆོས་གྲྭ་ཆེན་པོ་བྲག་དཀར་སྤྲེལ་རྫོང་གི་འདུས་
པ་རྒྱ་མཚོ་གདན་འཛོམས་ཏེ་དབྱར་ཆོས་བཙུགས་པ་གསན་འཕྲལ་
མཇལ་དུ་བྱོན་པར་རྩོད་པ་གནང་བའི་སྐབས་དང་དུས་འགྲིག་པ་བྱུང་
སྟེ། རྟགས་རིགས་འཛིན་གྲྭས་རྟགས་འཛིན་སེམས་རྩོད་པ་གསན་
པས་ཁོང་ཚོས་རྩོད་ཚུལ་ལ་མཚན་ཉིད་པའི་ལུགས་ཀྱི་ཁོང་རྒོད་ཅུང་
ཟད་ཤོར་བའི་རྐྱེན་བྱས་ཏེ། ཁྱོད་ཅིས་ཀྱང་དམ་བཅར་འདུག་་
དགོས་ཞེས་ཁོང་བ་ཚོས་ནན་ཏན་ཆེན་པོས་བསྐུལ་བ་ཟློག་མ་ནུས་
པར་འདོད་པ་དང་བསྟུན་པར། ཐོག་མར་ངར་མདོག་གིས་རྟགས་
གསལ་འགའ་ཞིག་བཏང་བྱུང་བ། དངོས་ལན་ལུང་རིགས་རྡོ་རྗེ་རྩེ་
བརྒྱ་འཕྱར་བ་ཙམ་གྱིས་རྨེག་མེད་དུ་བཏང་བ་ན། སེམས་ཀྱི་དཔའ་
ཞུམ། ལུས་ཀྱི་མདངས་ཉམས། ངག་གི་དཔལ་ཆག་སྟེ། བུད་
ཤིང་ཟད་པའི་མེ་བཞིན་ཅི་བྱ་གཏོལ་མེད་དུ་གྱུར་ཅིང་། ཁོང་བ་
ཚོས་དཔུང་གཉེན་དུ་གདན་དྲངས་པའི་མཁས་པར་རློམ་པ་དག་ཀྱང་
རེ་རེ་བཞིན་དགུན་གྱི་ཁུ་བྱུག་དང་མཚུངས་པའི་མི་སྨྲ་བའི་རྟུལ་་་་
ཞུགས་ལ་བཀོད་དེ་བཞིན་གྱི་དཀྱིལ་འཁོར་ལ་སྔོན་མེད་མཚམས་སྤྲིན་
གསར་བའི་ལང་ཚོ་རྣམ་པར་བརྟས་ཤིང་། མུ་ཏིག་དཀར་བོའི་དོ་
ཤལ་གྱིས་སྤུད་པའི་དགེ་མཚན་བླ་ན་མེད་པའི་དཔལ་མངོན་དུ་གྱུར་
456

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཏེ། ཇི་སྐད་དུ། མཁས་གྲུབ་སྨྲ་བའི་ཉི་མས། དེ་ཕྱིར་རྟོག་གེ་རྣོ་
ལྡན་པ། །ལེགས་སྦྱངས་རྒོལ་བ་སྟོང་དག་ནི། །ཁྱོད་དྲུང་ལྕེ་རྩེ་མགྲིན་
ཕན། །སྙིང་དང་ལྷན་ཅིག་འདར་བ་བསྟེན། །ཞེས་དང་། ཁྱོད་ནི་
དབྱངས་ཅན་མགྲིན་པར་ཆགས། །ལེགས་བཤད་བདུད་རྩིའི་དཔལ་
ཕ་ཆགས། །ཕ་རོལ་རྒོལ་བ་མ་ལུས་ཀྱི། །ཁ་ལ་སྨྲ་བཅད་རྒྱ་ཡང་་
བྱིན། ། ཅེས་གསུངས་པའི་ཚུལ་ཇི་ལྟ་བ་བཞིན་དུ་གྱུར་ཏོ། ། །
དེ་དག་གི་རྐྱེན་གྱིས་ཐུགས་རྒྱལ་གྱི་རྣམ་པ་ཅུང་ཟད་མངོན་པའི་ཚུལ་
གཞེས་པ་ན། བྱ་མདོའི་དགེ་རྒན་རིན་པོ་ཆེས། རྟགས་དང་དེ་
མཛིན་སེམས་ཀྱི་རབ་དབྱེ་ལ། །འོལ་སྤྱིའི་གོ་བ་ཙམ་ཡང་མ་མཆིས་
པར། །རིགས་མཐུན་རྨོངས་པའི་ཁྲོད་ན་མཁས་སོ་ཞེས། །ཕྲལ་་་་་
དབུས་ཐོབ་པའི་ཚུལ་ལ་ངོ་མཚར་ཅི། །ཞེས་པས་བསླབ་བྱ་གནང་
ནས་ཐུགས་རྒྱལ་བཅགས་པར་གྲགས་ལ། ཐེག་པ་ཆེན་པོའི་དགེ་
ཁའི་བཤེས་གཉེན་ནི་ཁེངས་པའི་ཚེ་དམའ་འབེབས་ཤིང་ཞུམ་པའི་ཚེ་
གཟེངས་བསྟོད་པ་སོགས་གདུལ་བྱའི་དོན་དུ་གང་འགྱུར་བྱེད་མཁན་
ཞིག་དགོས་པར་གསུང་བ་ཡང་དགེ་བའི་བཤེས་གཉེན་འདི་ལྟ་བུ་ལ་
བྱའམ་སྙམ་མོ། ། དགེ་རྒན་རིན་པོ་ཆེ་འདི་ནི། བྱ་མདོའི་འབྲོག་
ནུར་རིགས་ཕུན་སུམ་ཚོགས་པ་ལས་སྐུ་བལྟམས། གཞོན་ནུའི་དུས་
ནས་ཨ་རིག་ཡོན་ཤུལ་སྤྲུལ་བའི་སྐུ་ལས་རབ་ཏུ་བྱུང་ཞིང་དཔལ་ལྡན་
བཀྲ་ཤིས་ཆོས་སྡིངས་ཀྱི་ཆོས་གྲྭར་ཞུགས་ཏེ། སྨྲ་བའི་དབང་ཕྱུག་
ཧོར་ཆེན་ཡེ་ཤེས་རྒྱ་མཚོ་དང་རྗེ་ཁ་སྒང་བ་འཕྲིན་ལས་རྒྱ་མཚོ་སོགས་
ལས་བཀའ་པོད་ལྔའི་མཛུབ་ཁྲིད་གསན་ཏེ་བཀའ་པོད་ཆེན་པོའི་དོན་
མ་ལུས་པ་བརྒལ་བརྟགས་ཀྱིས་གཏན་ལ་ཕབ་ཅིང་། སྦྱངས་པ་་
མཐིལ་ཕྱིན་གནང་སྟེ་སྨྲ་བ་ཟླ་མེད་པའི་གོ་འཕང་མངོན་དུ་མཛད།
457

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སྒྲ་སྙན་ངག་སོགས་ཐ་སྙད་རིག་གནས་ལའང་སྦྱངས་པ་མི་དམན་པ་
མཛད། བླ་མ་རྡོ་རྗེ་འཆང་ཆེན་པོ་དང་ཁ་གྱ་སེམས་དཔའ་ཆེན་པོ་
རྗེ་འཇམ་དབྱངས་དཔལ་ལྡན། འཇམ་མགོན་བླ་མའི་རྣམ་སྤྲུལ་་རྗེ་
འཇིགས་མེད་འཕྲིན་ལས་རྒྱ་མཚོ་སོགས་དགེ་བའི་བཤེས་གཉེན་བཅུ་
ཕྲག་གཉིས་ལྷག་གི་ཞབས་པད་བསམ་སྦྱོར་གཉིས་ཀྱིས་ཚུལ་བཞིན་
བསྟེན་ཏེ་ཟབ་པ་དང་རྒྱ་ཆེ་བའི་ཆོས་རྒྱུན་མཐའ་ཡས་པ་གསན་་་་
བཞེས་གནང༌། རྡོ་རྗེ་འཇིགས་བྱེད་ཀྱི་གཞི་བསྙེན་ཆེན་མོ་སོགས་
ལྷག་པའི་ལྷ་དུ་མའི་བསྙེན་པ་ཚད་ལྡན་མང་དུ་བཏང་ཞིང་། བླ་
མའི་རྣལ་འབྱོར་སྲོག་ཏུ་བྱས་ཏེ་ལམ་ཡོངས་རྫོགས་ཀྱི་ཉམས་བཞེས་ལ་
གཞོལ་བའི་མུར་ཡོན་ཆབ་བརྒྱ་ཕྲག་དུ་མ་ཉིན་བཞིན་འབུལ་བ་སོགས་
བསགས་སྦྱངས་ལ་ཡང་ཆུ་བོའི་རྒྱུན་བཞིན་བརྩོན་པར་མཛད།
ཕྱོགས་ཀྱི་འདུས་སྡེ་འགའ་ཞིག་ཏུ་ཆོས་བཀའ་ཅི་རིགས་སྤེལ་ཞིང་།
གདན་ས་རང་དུའང་རྗེ་ཡབ་སྲས་གསུམ་དང་རྗེ་དགེ་འདུན་གྲུབ།
རྒྱལ་མཆོག་བདུན་པ་དང་ཁྱ་དགེ་བློ་གྲོས་རྒྱ་མཚོ་སོགས་དམ་པ་མང་
བོའི་གསུང་འབུམ་གྱི་ལུང་། ལམ་རིམ་ཆེན་མོ་དང་རྡོ་རྗེ་འཆང་གི་
ལམ་རིམ། རིམ་ལྔ་གསལ་སྒྲོན་དང་སྔགས་རིམ་ཆེན་མོ་སོགས་ཀྱི་
ཞལ་ལུང་། བདེ་གསང་འཇིགས་གསུམ་སོགས་ཀྱི་དབང་། སྒྲུབ་
ཐབས་རིན་འབྱུང་དང་བ་རི་བརྒྱ་རྩ་སོགས་རྗེས་གནང་གི་སྐོར་སོགས་
སྔ་ཕྱིར་ཐེངས་མང་དུ་སྩལ་ཅིང་། དགེ་ཕྲུག་རྣམས་ལ་བཀའ་པོད་
ལྔ་དང་རིག་གནས་ཀྱི་དཔེ་ཁྲིད་ཀྱང་རྒྱུན་ཆགས་སུ་གནང་། རབ་
བྱུང་དང་བསྙེན་རྫོགས་ལ་བཀོད་པ་ཤིན་ཏུ་མང་། དེ་ལྟར་བསྟན་
པ་ལ་བྱ་བ་རྒྱ་ཆེན་པོ་མཛད་དེ་སྐུ་དངོས་ཀྱི་གདུལ་བྱ་རྫོགས་ལ་ཉེ་
སྐབས་ཡོ་བྱད་ཡོངས་རྫོགས་བཙོང་ནས་རྡོ་རྗེ་འཆང་གི་མཆོག་སྤྲུལ་
458-

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
རིན་པོ་ཆེ་རྗེ་ཞྭ་དམར་བ་བློ་བཟང་བཤད་སྒྲུབ་བསྟན་འཛིན་རྒྱ་མཚོ་
དཔལ་བཟང་བོའི་འདྲ་སྐུ་དང་། རྗེ་ཡབ་སྲས་གསུམ་དང་འཁོར་
དག་པ་རྣམ་བརྒྱད་ཀྱི་སྣང་བརྙན་ཤིན་ཏུ་བྱོན་ལེགས་ཀུན་ར་དང་
བཅས་པ་འདུ་ཁང་ཆེན་མོའི་རབ་གསལ་དུ་གསར་བཞེངས་མཛད་
ཅིང༌། འདུས་པ་རྒྱ་མཚོའི་ཚོགས་ལ་མང་འགྱེད་ཕུན་སུམ་ཚོགས་
པས་བསྙེན་བཀུར་ཕུལ་ཏེ། ཟླ་དགུ་བའི་ཚེས་ཉེར་གཉིས་ཉིན་མྱ་
ངན་ལས་འདས་སོ། ། དམ་པ་འདིར་རྣམ་ཐར་ཟུར་དུ་མེད་པས་
མཚོན་ཙམ་བྲིས་པ་སྟེ་རྒྱས་པར་ནི་བྲིར་མི་ལང་ངོ་། ། དེ་ལྟར་དགེ་
བའི་བཤེས་གཉེན་ཆེན་པོ་འདི་ཉིད་ཀྱི་དྲུང་ནས་དགུང་ལོ་བཅུ་བདུན་
ནས་ཉེར་གཉིས་བར་གྱི་བགྲང་བྱ་དྲུག་གི་ཡུན་ལ་སློབ་གཉེར་གནང་
བའི་ཚུལ་ལ་ཉིད་ཀྱི་ཞལ་ནས། ཨེ་མ་ཤཱཀྱའི་རྒྱལ་བོའི་བསྟན་ལ་
ཞུགས། །གསེར་གྱི་རི་བོ་ལྟ་བུའི་མཁས་མང་མཇལ། །བརྒྱ་ཕྲག་ལྔ་
ལས་ལྷག་པའི་དགེ་འདུན་དང༌། །ལྷན་ཅིག་ཆོས་གྲྭར་འགྲིམ་པའི་
སྐལ་བཟང་བྱུང་། །བློ་གྲོས་པདྨའི་འདབ་ལྟར་རྒྱས་པ་ལ། །གཏན་
ཚིགས་རིག་པའི་རོ་མངར་བཅུད་དུ་སྨིན། །བློ་གསལ་གཞོན་ནུའི་
ཚོགས་དང་ལྷན་ཅིག་ཏུ། །རིགས་ལུང་ཁུ་བྱུག་དབྱངས་སྙན་དང་
བོར་བསྒྲགས། །ཞེས་གསུངས་སོ། །
སྨྲས་པ། ཤེས་བྱ་རིན་ཆེན་མ་ལུས་དུས་གཅིག་ཏུ། །མཁྱེན་
བཟང་ཐུགས་ཀྱི་མཛོད་དུ་ལེགས་བསྡུས་ནས། །མཐའ་ཡས་གདུལ་
བྱར་ཆོས་ཀྱི་ཆར་འབེབས་པའི། །ཚུལ་གནས་ཁྲིམས་ལྡན་རྒྱུ་མཚོའི་
མགོན་གཅིག་མཆོད། ། བདེ་སྟོང་གསང་བ་མཆོག་གི་ཏིང་འཛིན་་་
བཅུད། །རྫོགས་པར་གསོལ་བའི་ཉམས་རྟོགས་གཏེར་བརྡོལ
ཀྱང་། །ཐ་མལ་བདག་ངོར་དམན་པའི་སྐུར་སྣང་བའི། །སངས་རྒྱས་
459

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དངོས་གྱུར་བཤེས་གཉེན་མཆོག་དེ་ཡིས། །ཕ་ཡིས་བུ་དང་ཉི་མས་
པདྨོ་བཞིན། །རྒྱལ་སྲས་ཡོངས་འདུས་མྱུ་གུ་ལེགས་བསྐྱངས་པས། །
དཔག་ཡས་འགྲོ་ལ་ཕན་བདེ་གྲིབ་བསིལ་ཅན། །མཁས་གྲུབ་དཔག་
བསམ་ལྗོན་བཟང་ཆེ་འདི་གྲུབ། །སྔོན་སྦྱངས་བག་ཆགས་བཟང་བོའི་
མཐུ་བརྟས་པས། །སྐྱ་བོའི་ཆས་སུ་བཞུགས་པའི་དུས་སུ་ཡང་། །ཐལ་
རྡེབ་དྷི༔སྐད་དྲི་ཟའི་དབྱངས་སྙན་གྱིས། །རིགས་སྨྲའི་ཚོགས་རྣམས་
མངོན་དགའི་སར་འགོད་ན། །བཤེས་གཉེན་རྟ་བདུན་དབང་བོ་ལས་
སྤྲོས་པའི། །ལེགས་བཤད་སྣང་བ་ཚིམས་པར་གསོལ་བའི་མཐུས། །
བློ་གྲོས་པདྨའི་འདབ་བརྒྱ་གྲོལ་བའི་ཚེ།།ལུང་རིགས་སྦྲང་རྩིའི་་་་་་
གཏེར་དུ་ཅིས་མི་རྫོགས། །བསིལ་ལྡན་འབྱུང་བོ་འཛིན་མའི་རྒྱན་
གཅིག་པུ། །བཀྲ་ཤིས་ཆོས་སྡིངས་ལྷ་ཡི་དགའ་ཚལ་དེར། །རྒྱལ་བའི་
མྱུ་གུ་གསེར་གྱི་པདྨོ་འདིས། །བསྡུས་སྦྱོར་རྟོག་གེའི་གསང་ཚིགས་
བཅུད་དུ་བཟུང་། །སྡེ་བདུན་མདོ་བཅས་འཕགས་ཡུལ་མཁས་བའི་
གཞུང་། །ལུང་རིགས་རླབས་འཕྱུར་ཆོས་མངོན་ཆུ་གཏེར་ཆེར། །
གངས་ཅན་རིགས་པའི་སེང་ཆེན་ཕྱྭ་བ་རྗེས། །བསྲུབས་པའི་ཉིང་
བཅུད་བདུད་རྩིའི་བུམ་བཟང་རྨད། །ཁྱབ་སྐོར་གཅིག་གི་རིགས་པའི་
འོད་སྣང་གིས། །རྨོངས་མུན་མཐར་བྱེད་བློ་གྲོས་པད་དཀར་་་
འཛུམ། །སྐལ་བར་འཆད་པའི་ཟླ་འོད་ཟིལ་གནོན་ཞེས། །ངེས་དོན་
མཁས་པས་དྲང་སྲོང་གཏམ་དུ་བསྒྲགས། །དེ་ལྟར་ངོ་མཚར་སྟོང་གི་
ཆེ་བ་ཅན། །ཕྱོགས་གླང་གྲགས་པའི་དགོངས་དོན་གངྒཱ་མ། །རྣམ་
དཔྱོད་ཧུབ་ཀྱིས་འདྲེན་ཞིང་སྐྱུག་མཁས་པའི། །སྔོན་མེད་ཛ་ཧུ་
མཆོག་འདིར་སུ་མི་དད། །འཆད་རྩོད་རྩོམ་པའི་གཤོག་འདབ་མཁར་
རྐྱོང་མའི། །སྨྲ་མཁས་ཁྲིམས་ལྡན་ངང་མོའི་སྡེ་དང་ལྷན། །ལུང་་་་
460

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
རིགས་དབྱངས་སྙན་སྒྲོག་མཁས་འཁོར་ལོའི་ལག ། ཐུབ་བསྟན་ཆུ་
གཏེར་མཛེས་པའི་རྒྱན་དུ་གྱུར། །རྟགས་དང་དེ་འཛིན་སེམས་ཀྱི་
རབ་དབྱེ་ལ། །མ་རྨོངས་བློ་གྲོས་མེ་ཏོག་རྒྱས་དྲགས་པས།།གྲགས་
སྙན་བསུང་ཞིམ་མཁའ་ལ་འཐུལ་བའི་དྲིར། །ཕྱོགས་ཀྱི་རིགས་སྨྲ་
མཆོད་པའི་ཡོན་དུ་རྫོགས། །སྒྲུབ་དང་སུན་འབྱིན་གངས་ཀྱི་རི་རྩེ་
ན། །སྨྲ་མཁས་གདོང་ལྔའི་དབང་བོ་འདི་འགྱིངས་པས། །ཕས་རྒོལ་
ཝ་སྐྱེས་སྐྲག་པའི་ཆོ་ངེའི་དབྱངས། །ལོག་སྨྲ་གཅན་གཟན་སྤྱི་ཡི་ནད་
དུ་བྱིན། །དེའི་ཚེ་ཆེར་རློམ་རི་མོའི་ཉིན་བྱེད་འགའི། །ཁ་ལ་མི་སྨྲ་རྡོ་
རྗེ་རྒྱ་བཟུང་སྟེ། །རྔུལ་ཆུའི་ཐུགས་ཕྲེང་ཟགས་པས་ལུས་བཤེར་་་་་
པའི། །སྔོན་མེད་ཡ་མཚན་མཛེས་པ་ཅི་ཡང་སྣང༌། །གཞལ་དཀའ་
གཏན་ཚིགས་རིག་པའི་མཁའ་ཡངས་པོར། །བློ་གྲོས་འདབ་བཀྲ་ཀ་
ལ་པིང་ཀ་ཡིས།།ཤེས་ལྡན་རྣ་བ་བདུད་རྩིར་སྒྲུབ་པའི་དཔྱིད། །ཟད་
མེད་ལུང་རིགས་དབྱངས་སྙན་ཅི་ཡང་འཁྲོལ། །དགག་སྒྲུབ་གོམ་པའི་
འདེགས་འཇོག་བསྒྱུར་ཙམ་གྱིས། །གྲུབ་མཐའ་རྒྱ་མཚོའི་ཐང་ཆེན་
ཡུད་ཀྱིས་བཅད། །སྨྲ་མཁས་མགྱོགས་འགྲོ་བྱེ་བ་ཟིལ་གནོན་པ། །
ཟབ་གསལ་མྱུར་བའི་ཅང་ཤེས་འཕྲུལ་དུ་འཁུམས། །སྲིད་པའི་མཚོ་
ལས་སྒྲོལ་བཞེད་ལྷག་བསམ་གྱིས། །བསླབ་གཞི་ཡོངས་སུ་རྫོགས་པའི་
བདུད་རྩིའི་དཔལ། །ཁྱོད་ཐུགས་བུམ་བཟང་མཛོད་དུ་བསྐྱིལ་བའི་
མཐུས། །རྣམ་མང་ལེགས་བྱས་འདོད་དགུ་ཆར་དུ་འཇོ། །དེ་ལྟར་
སྙན་འཇེབས་དྲི་ཟའི་པི་ཝང་རྒྱུད། །བདག་བློ་སོར་རྩེས་དལ་གྱིས་
བསྐུལ་བ་ལས། །གཟུར་གནས་དད་ལྡན་རྣ་བའི་བཅུད་ལེན་དུ། །ངོ་
་་་་་མཚར་རྟོགས་བརྗོད་སྙན་པའི་རང་སྒྲ་རྒོད། །ཅེས་མདོ་རྒྱུད་རྒྱ་
མཚོའི་མངའ་བདག ༧ཡོངས་ཀྱི་དགེ་བའི་བཤེས་གཉེན་ཆེན་པོ་
461

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
རྗེ་བཙུན་ཛྙཱ་ན་ས་རའི་ཐུན་མོང་གི་རྟོགས་པ་མདོ་ཙམ་བརྗོད་པ་་
བདེན་གཏམ་ཤེལ་གྱི་མེ་ལོང་ཞེས་བྱ་བ་ལས་དཔལ་མི་འགྱུར་དགེ་
ལྡན་བཀྲ་ཤིས་ཆོས་སྡིངས་སུ་གཏན་ཚིགས་རིག་པའི་གཞུང་ལ་སློབ་
གཉེར་མཐིལ་ཕྱིན་གནང་བའི་ཚུལ་ཅུང་ཟད་གླེང་བའི་སྐབས་ཏེ་་་
གསུམ་པའོ། ། ། །
462

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
སྐབས་བཞི་བ། ཆོས་སྡེ་ཆེན་པོ་དཔལ་ལྡན་བཀྲ་
ཤིས་འཁྱིལ་དུ་སློབ་གཉེར་གནང་ཚུལ།
ཟླ་ཤེལ་ལྕུགས་ཕྲན་ལྡེམ་པའི་མཛེས་སྡུག་ལས། །
སྙན་འཇེབས་ལེགས་གསུང་ཆོས་ཀྱི་ཆར་འཇོ་བ། །
མཚོ་བྱུང་དབྱངས་ཀྱི་རྒྱལ་མོ་མིག་ཡངས་མས། །
བདག་བློ་མི་ཟད་ཤེས་བྱའི་གཏེར་དུ་སྒྲུབས། །
གསུམ་པ་ནི། དམ་པ་འདིའི་སྐུའི་སྐྱེས་ཕྲེང་དུ་མར་ལེགས་
སྨོན་གྱི་འབྲེལ་ཧ་ཅང་ཟབ་པའི་དབང་གིས་ཆོས་གྲྭ་ཆེན་པོ་དཔལ་
ལྡན་བཀྲ་ཤིས་འཁྱིལ་དུ་ཕེབས་བཞེད་སྐུ་གཞོན་ནུའི་དུས་ནས་ཐུགས་
ལ་བརྟན་ཆགས་སུ་མངའ་བའི་ཚུལ་གོང་ནས་བརྗོད་ཟིན་ལྟར་ལ།
ཁྱད་པར་དུ་བཤད་སྒྲུབ་ཆོས་ཀྱི་ཆུ་གཏེར་ཆེན་པོ་དེར་ཞུགས་ཏེ།
མཁས་གྲུབ་གདེངས་ཅན་དབང་བོ་རྣམས་ལས་ལེགས་བཤད་ནོར་
བུའི་བགོ་སྐལ་བཞེས་པའི་དུས་ལ་ཉེ་བར་བབས་པ་ན། ལྷ་དང་བླ་
མའི་ཐུགས་རྒྱུད་བསྐུལ་བའི་དབང་གིས་གནས་མཆོག་དེར་མྱུར་དུ་
ཕེབས་རྒྱུའི་ཐུགས་འདུན་ལྡོག་ཏུ་མེད་པ་འཁྲུངས་ཏེ། སུས་ཀྱང་
བཤོལ་མ་ཐུབ་པར་དགུང་ལོ་ཉེར་གསུམ་པ་རབ་རྒྱལ་ས་ཡོས་ལོའི་
གནམ་ལོ་གསར་བའི་ཚེས་དྲུག་ཉིན་བླ་བྲང་དུ་ཆས་སོ། ། དེའི་
ནངས་པར་མཚན་ལམ་དུ་དགེ་སློང་ལུང་རྟོགས་རྒྱ་མཚོ་ཞེས་པ་ཞིག་
གིས་ཕྱག་གཉིས་ཐུགས་ཀར་ཆོས་འཁོར་གྱི་ཕྱག་རྒྱ་མཛད་ནས།
ནད་མེད་པ་དང་གྲགས་པ་ཡིས། །ཤིན་ཏུ་ཡུན་རིང་འཚོ་བ་དང་། །
463

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འཁོར་ལོས་བསྒྱུར་བའི་བདེ་རྒྱས་འཐོབ། །ཅེས་གསུང་བ་ཞིག་གསལ་
བར་རྨིས་པར་གསུངས་ཤིང་། འདི་ནི་དམ་པ་གང་ཉིད་རིང་བོར་
མི་ཐོགས་པར་ལུང་རྟོགས་ཡོན་ཏན་རྒྱ་མཚོའི་གཏེར་དུ་གྱུར་ཏེ་ཆོས་
ཀྱི་འཁོར་ལོ་རྒྱ་ཆེར་བསྐོར་བར་འགྱུར་བ་དང་། ནད་མེད་པ་དང་
རིང་དུ་འཚོ་བ་སོགས་མཐོ་རིས་ཡོན་ཏན་བདུན་གྱི་དཔལ་ལ་ངོམ་
མེད་དུ་ལོངས་སྤྱོད་ཅིང་། དམ་པའི་ཆོས་ཀྱི་འཁོར་ལོ་བསྒྱུར་བའི་
སྲིད་ལ་མངའ་འབྱོར་བར་ལྷག་པའི་ལྷས་ལུང་བསྟན་དུ་གདོན་མི་ཟ་
སྟེ་ཕྱིས་འདི་ཁོ་ན་ལྟར་བྱུང་བས་སོ། ། འདི་ནི་དེང་དུས་ཀྱི་ལྷ་
མཐོང་དག་གིས་ཆ་ཙམ་འགྲན་པར་མི་ནུས་པའི་རྣམ་པར་ཐར་བ་
ཆེས་ངོ་མཚར་བ་ཞིག་གོ་སྙམ། དེ་ནས་རྩོལ་ཤད་ཀྱིས་བྱོན་ཏེ་ཉེ་ཞོ་
མེད་པར་ཚད་མའི་སྐྱེས་བུ་དུ་མས་ཤེར་ཕྱིན་གྱི་མདོ་སྡེ་རིན་པོ་ཆེ་ལས་
གསུངས་པའི་བྱང་གཉིས་པར་བསྔགས་པ། མཁས་གྲུབ་གདེངས་
ཅན་བྱེ་བའི་བསྟི་གནས། བློ་གསལ་ལུང་རིགས་སྨྲ་བའི་ངང་མོ་
དཔག་ཏུ་མེད་པ་རྩེན་པའི་གནས་མཆོག བཤད་སྒྲུབ་ཆོས་ཀྱི་ཆུ་
གཏེར་ཆེན་པོ། ཀུན་མཁྱེན་ཧ་ས་བཛྲ་སྐུ་ཕྲེང་རིམ་བྱོན་གྱི་གདན་
ས་ཡུལ་མདོ་སྨད་ཀྱི་ཤྲཱི་ནཱ་ལེནྡྲ། རྒྱལ་བའི་ལུང་གིས་ཟིན་པའི་ཆོས་
སྡེ་ཆེན་པོ་དཔལ་ལྡན་བཀྲ་ཤིས་འཁྱིལ་དུ་བདེ་བར་འབྱོར་ཏེ།
གཞུང་ལུགས་རབ་འབྱམས་སྨྲ་བ་ཡོངས་ཀྱི་དགེ་བའི་བཤེས་གཉེན་
ཆེན་པོ་བསང་ཁོག་ཐབས་མཁས་ཚང་གི་དྲུང་དུ་མཇལ་ནས་སློབ་
གཉེར་བྱེད་དུ་འོངས་པ་སོགས་རྒྱུ་མཚན་ཞིབ་ཏུ་ཞུས་པར། དགེ་
བཤེས་མཆོག་དེས་ཁོང་ཨ་ལགས་རྡོ་རྗེ་འཆང་གི་དྲུང་དུ་ལུང་བསྟན་
ཞིག་ཞུས་ན་ལེགས་པའི་གསུང་བཀོད་གནང་བ་ལྟར། འཇམ་་་་་
མགོན་ཙོང་ཁ་བ་ཆེན་པོའི་རྣམ་སྤྲུལ། ༧པཎ་ཆེན་ཐམས་ཅད་་
464

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
"མཁྱེན་པ་སྐུ་ཕྲེང་སྔ་ཕྱིའི་རིགས་ཀྱི་ཅོད་པན་ཐུབ་བསྟན་ཡོངས་སུ་
རྫོགས་པའི་མངའ་བདག་རྗེ་འཇིགས་མེད་འཕྲིན་ལས་རྒྱ་མཚོ་དཔལ་
མཟང་བོའི་དགྱེས་ཞལ་ཐོག་མར་མཇལ་ཞིང་། ཐུགས་དམ་བརྟག་
་གནང་དགོས་པའི་རྒྱུ་མཚན་ཞུས་པར། འཕྲལ་དུ་ཤོ་མིག་་་་་
བརྟགས་པའི་ཚུལ་གནང་སྟེ་ཤོ་མིག་བདུན་པ་བབས་བྱུང་བས་ཤིན་ཏུ་
《ཟང་། སློབ་གཉེར་ལ་ཧུར་བརྩོན་གྱིས་ཞེས་སོགས་དུས་གསུམ་
ན་པར་གཟིགས་པའི་བཀའ་སློབ་བརྗེད་དུ་ཕངས་པ་མང་དུ་སྩལ།
གནས་སླར་ཡང་དགེ་བཤེས་རིན་པོ་ཆེ་ཐབས་མཁས་ཚང་གི་དྲུང་དུ་
བས་པ་ན། ཁྱོད་ལ་རྟེན་འབྲེལ་ཁྱད་པར་ཅན་འགྲིགས་སོང་།
་ཁོང་ཨ་ལགས་རིན་པོ་ཆེའི་དྲུང་དུ་ཐོན་པ་དང་ཚོགས་དུང་བུས་
བ་དུས་མཉམ་དུ་བྱུང་གསུངས་ནས་ཐུགས་དགྱེས་པའི་རྩེར་སོན།
རྣམ་པ་འདི་གཉིས་ཀྱི་གཟིམ་ཁང་གི་སྒོ་ཁ་སྤྲོད་དུ་གནས་པས་ཧ་ཅང་
བས་ཁོང་གིས་ཚུལ་དེ་གཟིགས་པ་ལགས་སོ། ། ཆོ་འཕྲུལ་
་ལམ་གྲོལ་རྗེས་ཁོང་ཨ་ལགས་རིན་པོ་ཆེའི་མདུན་ན་བཀའ་ཆོས་
་པ་ཐོས་ཏེ། གསན་བཞེད་ཀྱིས་དྲུང་དུ་ཕེབས་པར། རིགས་
དང་དཀྱིལ་འཁོར་རྒྱ་མཚོའི་མངའ་བདག་རྡོ་རྗེ་འཆང་རྗེ་འཇིགས་
ཆེད་འཕྲིན་ལས་རྒྱ་མཚོ་དཔལ་བཟང་བོ་མཆོག་གིས་གསན་མཁན་
ཆེས་མང་བོར་གཡུ་ཐོག་ཡོན་ཏན་མགོན་པོ་ནས་བརྒྱུད་པའི་སྨན་བླའི་
དབང་ཆེན་སྩལ་པ་ལེགས་པར་མནོས་ཤིང་། ཆོས་འབྲེལ་གྱི་ཐོག་
མར་གཡུ་ཐོག་སྨན་དབང་གསན་པ་ནི། བདག་ཅག་གི་སྟོན་པ་
མཉམ་མེད་ཤཱཀྱའི་རྒྱལ་བོ་སློབ་པ་ལམ་གྱི་གནས་སྐབས་སུ་ཁྱེའུ་ཆུ་
འབེབས་ཀྱི་སྐུའི་སྐྱེ་བ་བཞེས་ཏེ་གསོ་བྱེད་སྨན་གྱི་སྒོ་ནས་སེམས་ཅན་
དཔག་ཏུ་མེད་པ་ནད་ཀྱི་གདུང་བ་ལས་སྐྱབས་པ་བཞིན་དུ་དམ་པ་
465

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འདིས་ཀྱང་སྨན་སྦྱིན་རྒྱ་ཆེར་གནང་སྟེ། འགྲོ་བ་དཔག་ཏུ་མེད་པ་
ནད་ཀྱི་དུཿ ཁ་ལས་ཐར་བར་མཛད་པའི་ཚུལ་འོག་ནས་གསལ་བར་
འགྱུར་བ་དེའི་རྟེན་འབྲེལ་དུ་གོར་མ་ཆག་ལ། ཕྱིས་སུ་བཀའ་ལས།
བདག་ལ་སྨན་གྱི་ཕྱོགས་འདིར་བག་ཆགས་ཅུང་ཟད་ཡོད་པར་ངེས་ཏེ།
འདིའི་སྐོར་གྱི་དབང་ལུང་མན་ངག་ཚང་མ་རྩོལ་བ་ཆེན་པོ་བྱེད་མ་
དགོས་པར་ཐོབ་བྱུང་ཞེས་གསུངས་ཏེ། འདི་ཡང་ཐུགས་བསྐྱེད་
དང་སྨོན་ལམ་གྱི་མཐུར་རིག་པར་བྱའོ། ། དེ་ནས་ཆོས་སྡེ་ཆེན་པོ་
དཔལ་ལྡན་བཀྲ་ཤིས་འཁྱིལ་གྱི་ཐོས་བསམ་གླིང་གི་ཆོས་གྲྭར་ཞུགས་།
རྗེ་གུང་ཐང་རིན་པོ་ཆེ་འཇིགས་མེད་བསྟན་པའི་དབང་ཕྱུག་དཔལ་
བཟང་བོ་དང་མཉམ་དུ་བསྡུས་གྲྭར་དམ་བཅའ་བཞག དམ་པ་
འདིའི་རིག་པའི་རྩལ་དང་རྣམ་དཔྱོད་ལ་རྗེ་གུང་ཐང་རིན་པོ་ཆེ་་་་
ཐུགས་ཧ་ཅང་མཉེས་པོ་བྱུང་སྟེ། བདག་ཅག་འཛིན་གྲྭ་འདིར་ལྷན་
ཅིག་ཏུ་འཛོམས་པ་འདི་ཡང་སྔོན་གྱི་ལས་དང་སྨོན་ལམ་གྱི་དབང་
གིས་ཡིན་ལ་ཁྱོད་བསྡུས་གྲྭའི་རྩོད་པ་སྔོན་སོང་ཡིན་པས་དེས་ཆོག
ངེས་པར་རྟགས་རིགས་ནས་ཡར་ལ་རང་ཅག་ལྷན་ཅིག་ཏུ་འགྲོ།
ཞེས་ཐུགས་ཤིན་ཏུ་དགྱེས་པའི་ཕེབས་སྒོ་སྩལ། གསུང་འདི་ལ་་་
དཔགས་ན་དམ་པ་འདི་དག་རིང་མོ་ཞིག་ནས་ཐུགས་བསྐྱེད་དང་སྨོན་
ལམ་ལྷན་ཅིག་པར་བདག་གིས་སེམས་སོ། ། དེ་ནས་དགེ་རྒན་
རིན་པོ་ཆེ་བསང་ཁོག་ཐབས་མཁས་ཚང་སོགས་རབ་འབྱམས་གཞུང་
བརྒྱ་སྨྲ་བའི་དགེ་བའི་བཤེས་གཉེན་ཆེན་པོ་དུ་མའི་སྤྱན་སྔར་བློ་་་་
རྟགས་མཐའ་དཔྱོད་སོགས་ཀྱི་མཛུབ་ཁྲིད་ཞིབ་ཏུ་གསན་ཅིང་།
དཔལ་ལྡན་ཆོས་ཀྱི་གྲགས་པའི་ཚད་མ་རྣམ་འགྲེལ་གྱི་རྩ་བ་དང་།
ལྷ་ཤཱཀ་རྒྱན་གསུམ་གྱི་རྣམ་འགྲེལ་འགྲེལ་བ་སོགས་ཚད་མའི་སྐོར་གྱི་
466

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
རྒྱ་གཞུང་རྣམས་དང་། རྒྱལ་ཚབ་ཐམས་ཅད་མཁྱེན་པའི་རྣམ་་་་
བཤད་ཐར་ལམ་གསལ་བྱེད། མཁས་གྲུབ་རིན་པོ་ཆེའི་ཊིཀ་ཆེན་
དང་སྡེ་བདུན་རྒྱན། པཎ་ཆེན་དགེ་འདུན་གྲུབ་ཀྱི་རིགས་རྒྱན།
ཀུན་མཁྱེན་བླ་མའི་རྣམ་འགྲེལ་མཐའ་དཔྱོད་སོགས་བོད་ཀྱི་མཁས་པ་
རྣམས་ཀྱིས་མཛད་པའི་གཞུང་མང་བོར་གཞན་དྲིང་མི་འཇོག་པའི་
ྋཁྱེན་རབ་ཀྱིས་ཡང་དག་པར་དཔྱད་ཅིང་། རྗེ་གུང་ཐང་རིན་པོ་
རྩི་སོགས་རིགས་པའི་དབང་ཕྱུག་ཏུ་གྱུར་པ་དག་དང་ཆབས་ཅིག་ཏུ་
སོགས་གཅོད་དང་བརྒལ་བརྟགས་ཀྱིས་ལེགས་པར་གཏན་ལ་ཕབ་
ཟས། དེང་དུས་ཀྱི་ལུང་རིགས་སྨྲ་མཁས་སུ་རློམ་པ་འགའ་ཞིག་
བཞིན་བསྡུས་ཚན་ཟུར་བཀོལ་འགའ་ཞིག་གི་དོན་ལ་གོ་བ་རགས་པ་
རི་རྙེད་པ་དང་། རྟགས་གསལ་ཁྱབ་སྐོར་འགའ་ལ་བྱང་བ་ཙམ་མ་
ཡིན་པར། རྣམ་འགྲེལ་ལེའུ་གཉིས་པའི་སྐབས་སུ་ལམ་དང་འབྲས་
བུའི་རྣམ་གཞག་ཇི་ལྟར་གཏན་ལ་ཕབ་པའི་ཚུལ་དང་། དེ་ཉིད་
ཡིའུ་དང་བོར་རིགས་པའི་སྒྲུབ་ཚུལ། ལེའུ་གསུམ་པར་བདག་མེད་
གཏན་ལ་ཕབ་ཚུལ། ལེའུ་བཞི་བར་ལེའུ་དང་བོ་གསུམ་དུ་གཏན་ལ་
ཟབ་པའི་དོན་དེ་ཉིད་རང་གིས་ཇི་ལྟར་རྟོགས་པ་བཞིན་དུ་ལེགས་
པར་བསྟན་ནས་གཞན་རྗེས་སུ་འཛིན་པའི་ཚུལ་དང་བཅས་པ་ཐུགས་
《་ཆུད་པར་གྱུར་ཏེ། ཇི་སྐད་དུ། འཇམ་མགོན་ཆོས་ཀྱི་རྒྱལ་བོས།
ཁྱད་པར་ཚུར་རོལ་མཐོང་བའི་དངོས་པོ་ཡི། །དེ་ཉིད་གཏན་ལ་་
བེབས་པའི་སྒོ་གཅིག་པུ། །ཡང་དག་རིག་པའི་གཞུང་གི་དཀའ་
གནས་ལ། །འབད་པ་དུ་མས་ཡང་ནས་ཡང་དུ་སྦྱངས། །ཞེས་ཇི་ལྟར་
ྋ༼བཀའ་སྩལ་པ་དེ་བཞིན་མངོན་དུ་མཛད་དོ། ། འཛིན་གྲྭ་གཞུང་
གསར་དུ་སླེབས་པ་ནས་ཕར་ཕྱིན་གྱི་གཞུང་ལ་སློབ་གཉེར་གནང་བའི་
467

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དབུ་བརྩམས་ཏེ རྗེ་བཙུན་མི་ཕམ་མགོན་པོའི་བསྟན་བཅོས་་་་་
མངོན་པར་རྟོགས་པའི་རྒྱན་དང༌། དེའི་འགྲེལ་བ་རྣམས་ཀྱི་མཆོག་
ཏུ་གྱུར་པ་སློབ་དཔོན་སེང་གེ་བཟང་བོའི་འགྲེལ་བ་དོན་གསལ་ཐུགས་
ལ་བྱང་བར་བཟུང་ཞིང་། སྔ་ཕྱིར་སྒྲ་དག་གསལ་གྱི་སྒོ་ནས་གསུང་
གདངས་མཐོན་པོས་ཚཪ་སྟོང་ཕྲག་གཅིག་ལྷག་སྐྱོར་སྦྱངས་བྱས།
སྐྱོར་ཐེངས་རེ་རེའི་མཇུག་ཏུ་ཤིན་ཏུ་དད་པའི་ཡིད་ཀྱིས། དགེ་བ་
འདི་ཡིས་རྒྱལ་ཡུམ་ཤེར་ཕྱིན་གྱི། །དངོས་བསྟན་སྟོང་བ་ཉིད་ཀྱི་དོན་
རྟོགས་ཏེ། །སྦས་དོན་མངོན་པར་རྟོགས་པའི་རིམ་པ་ཀུན། །བདག་
གི་རྒྱུད་ལ་མྱུར་དུ་སྐྱེས་པར་ཤོག། གསུང་རབ་དགོངས་འགྲེལ་བཅས་
པའི་ཚིག་དོན་ཀུན། །རྒྱལ་བའི་དགོངས་པ་ཇི་བཞིན་ལེགས་བཟུང་
ནས། །གཅིག་ཏུ་བསྟན་འགྲོར་སྨན་པའི་ལྷག་བསམ་གྱིས། །ཐག་
ཐོགས་མེད་པར་གཞན་ལ་འདོམས་པར་ཤོག ། ཐུབ་བསྟན་རིན་
ཆེན་ཡངས་པའི་འཇིག་རྟེན་དུ། །འཕེལ་ཞིང་རྒྱས་ལ་ཡུན་རིང
གནས་པའི་ཕྱིར། །དེང་ནས་ལུས་དང་སྲོག་ལ་མི་ལྟ་བར།, །སྙིང་
སྟོབས་ཆེན་པོའི་དམ་ཆོས་འཛིན་པར་ཤོག ། ཅེས་སྨོན་ལམ་རྣམ་
པར་དག་པས་མཚམས་སྦྱོར་བ་མ་ཆག་པར་མཛད་དོ། ། མཁས་
གྲུབ་ཆེན་པོ་རྗེ་འཇམ་དབྱངས་བཞད་པའི་འགྲན་བྲལ་ལེགས་བཤད་
ཕར་ཕྱིན་མཐའ་དཔྱོད་ཐུགས་འཛིན་མཛད་ཅིང་། ལུང་རིགས་སྨྲ་
བའི་ཁྱུ་མཆོག་སྨེ་བྱི་དགེ་རྒན་རིན་པོ་ཆེ་རྗེ་འཇིགས་མེད་རྒྱ་མཚོ་་
སོགས་དྲན་དབང་དུ་མ་ལས་ཐེ་ཚོམ་ཆོད་ངེས་ཀྱི་དཔེ་ཁྲིད་ལེགས་
པར་མནོས་པ་དང་། སྣང་བ་གཉིས་སོགས་རྒྱ་འགྲེལ་དག་དང་།
རྗེ་བླ་མའི་ལེགས་བཤད་གསེར་གྱི་ཕྲེང་བ། ཁྱད་པར་རྗེ་བཙུན་
འཇམ་པའི་དབྱངས་ཀྱིས་རྗེ་བདག་ཉིད་ཆེན་པོར་དངོས་སུ་སྩལ་པའི་
468

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཤེར་ཕྱིན་གྱི་མན་ངག་ཉམས་ལེན་གྱི་རིམ་པར་བསྒྲིགས་པ་རྣམ་བཤད་
སྙིང་བོའི་རྒྱན་སོགས་རྗེ་ཡབ་སྲས་ཀྱི་ལེགས་བཤད་རྣམས་ལ་གཟིགས་
རྟོག་གཙོ་བོར་མཛད་ཅིང་། བུ་སྟོན་ཐམས་ཅད་མཁྱེན་པ་དང་བླ་
མ་རེད་འདའ་བ་ཆེན་པོ། ཉ་དཔོན་ཀུན་དགའ་དཔལ་བ་སོགས་
བོད་ཀྱི་མཁས་པ་དུ་མའི་ཕར་ཕྱིན་ཊིཀྐ་ཆེན་པོ་རྣམས་དང་།
གཞན་ཡང་མཁས་གྲུབ་དུ་མས་མཛད་པའི་སྤྱི་ཐལ་ཟུར་བཀོལ་ཡོད་དོ་
ཅོག་ལ་ཞིབ་དཔྱོད་གནང་བ་དང་། ཆོས་གྲྭའི་རྩོད་པ་ལའང་ཆུ་
པོའི་རྒྱུན་བཞིན་མ་ཆག་པར་བརྩོན་པ་ཆེན་པོ་གནང་བའི་མཐུ་ལས་
ཕ་རོལ་ཏུ་ཕྱིན་པའི་བསྟན་བཅོས་ཆེན་པོ་མངོན་པར་རྟོགས་པའི་རྒྱན་
འགྲེལ་བ་དང་བཅས་པའི་བརྗོད་བྱ་ཕྱིན་ཅི་མ་ལོག་པར་རྟོགས་པའི་
བློ་གྲོས་པདྨའི་འདབ་མ་ཤིན་ཏུ་རྒྱས་པར་གྱུར། གཞུང་གསར་བའི་
ཁོ་བདུན་པའི་རིགས་གྲྭའི་གུང་ཚིགས་ཚོགས་སུ་སྨད་སོག་དགེ་བཤེས་
དང་མཉམ་དུ་དགེ་འདུན་ཉི་ཤུའི་ཚོགས་གླེང་བྱས་ཏེ། རང་ལ་
དམིགས་པའི་བདག་འཛིན་སྤངས་མ་ཐག་པ་དང་རང་གི་ང་ལ་་་་་
དམིགས་པའི་བདག་འཛིན་སྤངས་མ་ཐག་པ་གཉིས་ལ་ཡིན་མིན་གྱི་མུ་
གཞི་བའི་དགེ་འདུན་ཉི་ཤུ་ཡོད་པའི་ཕྱིར། ཞེས་པའི་ཁྱབ་མཐའ་
ཆཡངས་ཏེ་རིགས་ལུང་ཚ་བཀད་པ་ལྟར་བཏང་བ་ན། ཇི་སྐད་དུ།
འཕགས་པ་དཔའ་བོས། ཡ་རབས་རྣམས་དང་འཕྲད་ན་སྐྱེས་ཀྱི་
མཆོག །ཚོགས་ཀྱི་ནང་ན་མཁས་པ་མགུ་བ་ཡིན། །ཞེས་གསུངས་
པ་ལྟར་ལེགས་པར་བཤད་པ་དབྱར་གྱི་རྔ་གསང་དལ་བར་རྒོད་པའི་
དབྱངས་ཀྱིས་དྲན་དབང་མདོངས་མཐའ་ཅན་གྱི་ཚོགས་རྣམས་སྤྲོ་
མཀའི་གར་གྱིས་མངོན་པར་བྲེལ་ཅིང༌། བསྔགས་བརྗོད་ཀྱི་སྒྲོ་་་
དུགས་སྤྱི་བོའི་གཙུག་ཏུ་བསྒྱུར་ཏེ། ལེགས་བྱས་གྲུ་ཆར་གྱི་རྒྱུན་
W 469

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བཟང་ཟད་མི་ཤེས་པ་དུས་སུ་འཇོ་བའི་དགའ་སྟོན་ལ་ངོམ་མེད་དུ་
རོལ་བའི་སྐལ་བཟང་མངོན་དུ་གྱུར་ཏོ། །གཞུང་གོང་མའི་ལོའི་ཟླ་
བཞི་བའི་འཛིན་གྲྭ་གཏུགས་ཀྱི་སྐབས་སུ། ཐོག་མར་བཞེངས་ནས་
འཕྲོས་གཞུང་བཀོད་རྗེས་རྒྱན་གྱིས་མདོ་བཤད་པའི་བཤད་ཐབས་
ཡན་ལག་ལྔ་དང་། འགྲེལ་བས་མཆོད་བརྗོད་བཤད་པའི་བཤད་
ཐབས་ཡན་ལག་ལྔ་འདྲ་མིན་དང་། སྐབས་རེ་རེར་མཚམས་སྦྱོར་དུ་
ཡོད་པ་སོགས་ལས་བརྩམས་ཏེ་ལུང་རིགས་ཀྱི་དགའ་སྟོན་རྒྱ་ཆེར་སྤྲོས་
པས་རྟོག་གེས་ཁེངས་པའི་ཀུ་མུད་ཀྱི་ཚོགས་ཟུམ་སྟེ་དད་པའི་ཆུ་སྐྱེས་
ཀྱི་ཕྲེང་བ་ཆེས་ཆེར་བཞད་པས་གྲགས་སྙན་བུང་བའི་གཤོག་སྒྲ་གཟུར་
གནས་རྣ་བའི་མཛེས་རྒྱན་དུ་གྱུར། དགུང་ལོ་ཉེར་དགུ་བཞེས་པ་
ཤིང་བྱ་ལོར་ཕར་ཕྱིན་སྐབས་བཞི་བའི་འཛིན་གྲྭ་ཡིན་དུས་ཀྱི་ཟླ་བ་
བཞི་བའི་ཤིང་སློང་གི་སྐབས་རྗེ་གུང་ཐང་རིན་པོ་ཆེས་ཕར་ཕྱིན་དམ་
བཅའི་ཟླ་བོར་གདམ་ཞིང་དྲང་ངེས་ལེགས་བཤད་སྙིང་བོ་ཐུགས་་
འཛིན་དང་། དྲང་ངེས་མཐའ་དཔྱོད་དང་ལེགས་བཤད་སྙིང་བོའི་
ཞིབ་ཁྲིད་གསན་ཏེ། གཉན་སྟོན་དྲང་ངེས་དང་། འཇམ་་་་་་་་
དབྱངས་བསྟན་པའི་སྒྲོན་མེའི་ལེགས་བཤད་སྙིང་བོའི་མཆན་འགྲེལ་
སོགས་ལ་གཟིགས་རྟོག་གནང༌། ལོ་དེའི་ཟླ་བཅུ་གཅིག་པར་གུང་
ཐང་རིན་པོ་ཆེ་དང་མཉམ་དུ་བཀའ་རམས་འཛིན་གྲྭར་དམ་བཅའ་
འཇོག་སྐབས། བཀའ་རམས་སྐྱོར་དཔོན་གྱིས། རྒྱུད་བླ་མ་ལས།
ཆོས་ཀྱི་རྔས་ནི་སྐུལ་བྱེད་་ལྷ་རྣམས་ཐམས་ཅད་ཡང་ནས་ཡང་། །
ལྟར། །དེ་བཞིན་ཁྱབ་བདག་འབད་སོགས་དང་། །བྲལ་ཡང་འགྲོ་བ་
མ་ལུས་པར། །སངས་རྒྱས་གསུང་གིས་ཁྱབ་མཛད་དེ། །སྐལ་ལྡན་
རྣམས་ལ་ཆོས་བསྟན་ཏོ། ། ཞེས་པས་སྟོན་རྒྱུའི་ཆོས་ལ་འཁོར་ལོ་
470

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཐོག་མཐའ་བར་གསུམ་ཡོད་པའི་ཕྱིར། ཞེས་ཚིག་བཀྲ་རྨད་དུ་བྱུང་
ཞིང་རྟེན་འབྲེལ་ཁྱད་པར་དུ་འཕགས་པའི་རིགས་ལུང་གིས་ལེགས་
བྱས་སྒོ་འཕར་ཡངས་པོར་ཕྱེ་སྟེ། རིམ་གྱིས་འཛིན་གྲྭ་སོ་སོར་དམ་
བཅའ་བཞག དམ་བཅའ་ལེགས་པར་གྲུབ་བསྟུན་རྗེ་གུང་ཐང་་
རིན་པོ་ཆེས་མདུན་དུ་འབོད་པ་གནང་སྟེ་དཀར་སྤྲོ་དམར་སྤྲོ་སོགས་
ཆོས་སྟོན་རྒྱ་ཆེར་བྱས་ཤིང་། ཉིད་ཀྱིས་ཕྱག་བསྟར་ནས་ལེགས་
བཤད་གསེར་གྱི་ཕྲེང་བ་པོད་གཉིས་དང་། དངུལ་སྲང་ལྔ་བཅུ།
མཛོད་དར་དཀར་བོ་སྲིད་དུ་རིང་བ་བཅས་གནང་སྦྱིན་དུ་སྩལ་ཅིང་།
ཐུགས་ཤིན་ཏུ་དགྱེས་པའི་གསུང་མང་བོ་ཕེབས། དམ་བཅའ་་་་་་
བཞག་རྗེས་ཀྱི་དཔེ་ཁྲིད་ཐེངས་ཤིག་གི་སྐབས་སུ་དགེ་རྒན་རིན་པོ་ཆེ་
རྔ་བ་སྨོན་ལམ་ཚང་གིས། ཡེ་ཤེས་རྒྱ་མཚོ་ཁྱོད་བྱང་ཁར་ད་དུང་མ་
འགྲོ། མཛོད་འདུལ་གཉིས་ལ་སྦྱངས་པ་ཡག་པོ་གྱིས། བསྡུས་གྲྭ་
བློ་རྟགས་དང་། ཤིང་རྟའི་སྲོལ་འབྱེད་དང་ཆོས་འཁོར་སོགས་་་་
མཚན་ཉིད་ཡོད་ས་ཀུན་ཏུ་བཤད་ཀྱིན་ཡོད་མོད། མཛོད་འདུལ་
གཉིས་གྲྭ་ས་ཆེན་པོ་ཞིག་ནས་མ་གཏོགས་སྦྱངས་པ་ཡག་པོ་བྱེད་མི་
ཐུབ་ཅེས་ཐུགས་བརྩེ་བས་འདོམས་པར་མཛད། ནུབ་གཅིག་་་་་་་་་
མཚན་ལམ་དུ་ཆོས་སྐྱོང་སྐུ་རྟེན་གྱིས་སྲུང་བ་རྡོ་རྗེ་མདུད་པ་ཞིག་་
མགུལ་ལ་སྒྲོན་པའི་ཐུགས་རྨིས་ཀྱང་བྱུང་། དེ་ནས་བཟུང་ཆོས་གྲྭ་
ཆེན་པོ་དེར་ཡུན་རིང་བཞུགས་རྒྱུའི་འདུན་པ་བྱུང་བར་གསུང་བ་ཡང་
དམ་པ་འདི་ཉིད་ཀྱིས་བཀའ་པོད་ཆེན་པོ་ལྔས་མཚོན་པའི་མདོ་སྔགས་
ཀྱི་གཞུང་ཡོངས་རྫོགས་ལ་སློབ་གཉེར་མཐར་ཕྱིན་གནང་བའི་མཐུ་
ལས་བསྟན་པ་རིན་པོ་ཆེ་ཧ་ཅང་ཉག་ཕྲ་བའི་དེང་དུས་སུ་མདོ་སྨད་
འདིར་བསྟན་འགྲོའི་སྤྱི་དཔལ་གཅིག་པུར་མཚོན་ཞིང་གཞེས་པའི་
471

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཚུལ་འདི་ཉིད་སྒྲིབ་བྲལ་མཁྱེན་པའི་གཏེར་གྱུར་ལྷ་དང་བླ་མས་སྔོན་
ནས་གཟིགས་ཏེ་བྱིན་གྱིས་བརླབས་པའི་མཚན་མར་གདོན་མི་ཟ་སྙམ།
དགུང་ལོ་སུམ་ཅུ་བ་མེ་ཁྱི་ལོ་ནས་དབུ་མའི་གཞུང་ལ་སློབ་གཉེར་་
གནང་བའི་དབུ་བརྩམས་ཏེ། ཇི་སྐད་དུ། འཇམ་མགོན་ཆོས་ཀྱི་
རྒྱལ་བོས། མདོ་སྔགས་གཞུང་ལ་ངལ་བ་མང་བྱས་ཀྱང་། །ཟབ་
དོན་ཉམས་སུ་ལེན་དང་སྨྲ་བ་ན། །གང་ཡང་མ་བསླབས་ཅི་ཡང་མི་
ཤེས་པའི། །ལྟ་བའི་ཚུལ་ལས་རིང་དུ་མ་སོང་བར། །མཐོང་ནས་ལྷག་
པར་ཀླུ་སྒྲུབ་ཡབ་སྲས་ཀྱི། །ཟབ་མོ་འབྱེད་པའི་ཕྲ་བའི་རིགས་ལམ་
ནས། །ཡང་དག་ལྟ་བ་འདྲེན་པའི་གནད་ཀུན་ལ། །ལེགས་པར་་
སྦྱངས་ཏེ་ཐེ་ཚོམ་ཆོད་པར་བྱས།།ཞེས་གསུངས་པ་ལྟར་ཤིན་ཏུ་་
རྟོགས་པར་དཀའ་ཞིང་རྟོགས་ན་དོན་ཆེན་པོ་གཞན་འགྲན་མེད་པ་
ཟབ་མོ་སྟོང་བ་ཉིད་རྟག་ཆད་ཀྱི་མཐའ་དང་བྲལ་བ་ལ་ངེས་པ་ཡང་
དག་པར་འདྲེན་པ་ལ། ཤིང་རྟ་ཆེན་པོ་དཔལ་མགོན་འཕགས་པ་ཀླུ་
སྒྲུབ་ཡབ་སྲས་ཀྱི་གཞུང་ལས་བྱུང་བའི་དེ་ཁོ་ན་ཉིད་གཏན་ལ་་་་་་་
འབེབས་པའི་རིགས་པའི་རྣམ་གྲངས་ཁྱད་པར་ཅན་རྣམས་ལ་གོ་བ་
མཐིལ་ཕྱིན་རྙེད་པ་མེད་མི་རུང་བར་དགོངས་ནས་སྨྲ་མཁས་ཡོངས་
འཛིན་དུ་མའི་དྲུང་དུ་མཁས་གྲུབ་ཆེན་པོ་རྗེ་འཇམ་དབྱངས་བཞད་
པའི་དབུ་མའི་ཡིག་ཆའི་མཛུབ་ཁྲིད་གསན་ཅིང་། རྩ་ཤེས་འགྲེལ་བ་
བུདྡྷ་པ་ལི་ཏ་དང་ཚིག་གསལ། འཇུག་པའི་རང་འགྲེལ། རྩ་ཤེས་
ཊིཀ་ཆེན་རིགས་པའི་རྒྱ་མཚོ། འཇུག་པའི་རྣམ་བཤད་དགོངས་པ་
ཪབ་གསལ་སོགས་རྒྱ་བོད་མཁས་པའི་གཞུང་མང་བོ་གུང་བསྒྲིགས་
ནས་ཞིབ་གཟིགས་གནང་ཞིང་ཆོས་གྲྭར་བརྒལ་བརྟགས་ཀྱང་ནན་
ཏན་མཛད་པས་ཕ་རོལ་ཏུ་ཕྱིན་པའི་གཞུང་གི་དངོས་བསྟན་སྟོང་ཉིད་
472

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཀྱི་དོན་གཏན་ལ་འབེབས་པའི་རིགས་པའི་རྣམ་གྲངས་མཐའ་ཡས་པ་
ཐུགས་སུ་ཆུད་པཪ་མཛད་ཅིང་། ཐ་སྙད་ཚད་མས་གྲུབ་པ་དང་
རང་བཞིན་གྱི་གྲུབ་པའི་ཆོས་རྡུལ་ཙམ་ཡང་མི་དམིགས་པ་གཉིས་
འགལ་བ་མེད་པར་གཅིག་གྲོགས་སུ་གཅིག་འགྲོ་ཚུལ། མིང་རྐྱང་
བཏགས་ཡོད་ཙམ་ལ་འཁོར་འདས་བྱ་བྱེད་ཀུན་འཐད་པ་རྗེ་བླ་མ་
དང་དཔལ་ལྡན་ཟླ་བའི་དགོངས་པ་ཇི་ལྟ་བ་བཞིན་ངེས་པ་རྙེད་པ་
བྱུང་། སྐབས་དེ་དག་ཏུ་རྗེ་བདེ་ཐང་རིན་པོ་ཆེ་བློ་བཟང་ཆོས་ཀྱི་ཉི་
མ་གཞན་ཕན་འཕྲིན་ལས་རྒྱ་མཚོ་དཔལ་བཟང་བོའི་མདུན་ནས།
བསྟན་འགྱུར་ལུང་རྒྱུན་ཡོད་པ་ཡོངས་རྫོགས་ཀྱི་བཀླག་ལུང་དང་།
རྗེ་ཡབ་སྲས་གསུམ། རྒྱལ་བ་དགེ་འདུན་གྲུབ། ཀུན་མཁྱེན་
འཇམ་དབྱངས་བཞད་པ། རྗེ་འཇིགས་མེད་དབང་བོ། རྒྱལ་་་
མཁན་པོ་གྲགས་པ་རྒྱལ་མཚན། མཁན་པོ་ངག་དབང་ཐུབ་བསྟན་
རྒྱ་མཚོ། བསེ་ངག་དབང་བཀྲ་ཤིས། རྗེ་ཤེས་རབ་རྒྱ་མཚོ།
ཞང་སྟོན་བསྟན་པ་རྒྱ་མཚོ་སོགས་དམ་པ་མང་བོའི་གསུང་འབུམ་གྱི་
ལུང་གསན། དུས་འཁོར་བ་དགེ་རྒན་ཨོཾ་འཁྱིལ་རིན་པོ་ཆེའི་མདུན་
ནས་དབྱངས་ཅན་སྒྲ་མདོ་ཇོ་ནང་ཏཱ་ར་ན་ཐའི་ཊིཀྐ་དང་སྦྲགས་པའི་
ཞིབ་ཁྲིད་གསན་ཅིང་ས་རིས་ཀྱང་ཡོངས་སུ་རྫོགས་པར་མཛད་དེ།
ཀུན་བཤད་ཀྱི་མཚན་ལ་དབྱངས་ཅན་གྲུབ་པའི་རྡོ་རྗེ་ཞེས་གསོལ།
དེ་ནས་དཔལ་ལྡན་བཀྲ་ཤིས་ཆོས་སྡིངས་སུ་ཕྱག་ཕེབས་ཏེ། གནས་
ལྔ་རིག་པའི་པཎྜི་ཏ་དབྱངས་ལྡན་སྙེམས་པའི་བློ་གྲོས་ལས་སྙན་ངག་
གི་མཛུབ་ཁྲིད་གསན་ཅིང་། ངོ་མཚར་བའི་རྒྱན་གྱིས་སྤུད་པའི་་
དཔེར་བརྗོད་རྩོམ་རྒྱུགས་ཕུལ་ནས་མཇུག་གྲུབ་པ་དང༌། ཁོང་གི་ཉེ་
གནས་ཀུན་སྤངས་འདུལ་བ་འཛིན་པ་དམ་ཆོས་རྒྱ་མཚོས་ཞོ་གསར་བ་
473

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གསོལ་དཀཪ་གང་ཪེ་ཡབ་སྲས་གཉིས་ལ་ཕུལ་བ་དུས་འགྲིགས་པས།
རྟེན་འབྲེལ་ཁྱད་པར་ཅན་དུ་མ་བསྒྲིགས་རང་འགྲིག་ཏུ་བྱུང་བ་ནི་སྐུ་
རྗེས་མའི་ཡོངས་འཛིན་མཛད་དགོས་པའི་ལྟས་སུ་མངོན། དེ་ནས་
སླར་ཡང་བླ་བྲང་དུ་ཕེབས་ཏེ་དགུང་ལོ་སོ་གཉིས་པ་ས་བྱི་ལོ་ནས་སྨད་
སོག་དགེ་བའི་བཤེས་གཉེན་དཔལ་ལྡན་བཟང་བོ་ལས་མངོན་པ་་་
མཛོད་ཀྱི་ཁྱབ་མཐའ་ལ་ཐུགས་གཞིག་གནང་བ་དང་ཆབས་ཅིག་་
མངོན་པའི་སྡེ་སྣོད་ཐམས་ཅད་ཀྱི་བརྗོད་བྱ་གནས་བརྒྱད་དུ་བསྡུས་
ནས་སྟོན་པ་སངས་རྒྱས་གཉིས་པ་སློབ་དཔོན་དབྱིག་གི་གཉེན་པོས་
མཛད་པའི་མཛོད་རྩ་བ་དང༌། རྗེ་བསྟན་པའི་སྒྲོན་མེའི་མཛོད་སྡོམ་
གཉིས་ཐུགས་ལ་བྱང་བར་བཟུང་ཞིང་། མཛོད་རྩ་བ་སྟོང་ཕྲག་ལྷག་
སྐྱོར་སྦྱངས་ཀྱང་གནང་། རང་དང་གཞན་གྱི་གྲུབ་མཐའ་རྒྱ་མཚོའི་
ཕ་རོལ་ཏུ་སོན་པའི་མཁས་པའི་མཁས་པ་ཆེན་པོ་ཐུབ་བསྟན་ཡོངས་
སུ་རྫོགས་པའི་མངའ་བདག་རྗེ་བཙུན་གྲགས་པ་རྒྱ་མཚོའི་ཞལ་སྔ་ནས་
དང་། མཁས་ཤིང་གྲུབ་པའི་དབང་ཕྱུག་ཐེག་པ་མཆོག་གི་དགེ་བའི་
བཤེས་གཉེན་ཆེན་པོ་རྗེ་བློ་བཟང་སྨོན་ལམ་རྒྱ་མཚོ་དཔལ་བཟང་བོ།
སྡེ་སྣོད་གསུམ་དང་རྒྱུད་སྡེ་བཞིའི་དགོངས་དོན་དྲི་མ་མེད་པའི་རིགས་
པའི་ལམ་ནས་སྨྲ་བ་ལ་འགྲན་པའི་ཟླ་དང་བྲལ་བའི་ཡོངས་ཀྱི་དགེ་
བའི་བཤེས་གཉེན་ཆེན་པོ་རྗེ་འཇིགས་མེད་རྒྱ་མཚོ་དཔལ་བཟང་བོ་
རྣམས་ཀྱི་དྲུང་ནས་ཆོས་མངོན་པ་མཛོད་ཀྱི་ཞིབ་ཁྲིད་མནོས་ཤིང་
མཛོད་རྩ་བའི་རང་འགྲེལ་དང་། སློབ་དཔོན་གང་སྤེལ་དང་རྒྱལ་
བའི་སྲས་ཀྱི་འགྲེལ་བཤད་སོགས་རྒྱ་གར་མཁས་པའི་མངོན་པའི་་
གཞུང་རྣམས་དང་། ཀུན་མཁྱེན་བླ་མའི་མཛོད་མཐའ་དཔྱོད་དང་།
ཐམས་ཅད་མཁྱེན་པ་དགེ་འདུན་གྲུབ་ཀྱི་མཛོད་ཊིཀ་ཐར་ལམ་གསལ་
474

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
བྱེད་སོགས་གངས་ཅན་བོད་ཀྱི་མཁས་པ་རྣམས་ཀྱིས་མཛད་པའི་་་
མཛོད་ཀྱི་འགྲེལ་བ་མང་བོར་ཞིབ་ཏུ་གཟིགས་ཤིང་། ཁྱད་པར་དུ་
མཆིམས་འཇམ་པའི་དབྱངས་ཀྱི་འགྲེལ་བ་མངོན་པའི་རྒྱན་ནམ་་་་་
མཆིམས་མཛོད་ཅེས་ཡོངས་སུ་གྲགས་པའི་བསྟན་བཅོས་ཆེན་པོ་དེ་
ཉིད་ཡང་ནས་ཡང་དུ་གཟིགས་རྟོག་ཞིབ་ཏུ་གནང་། གཟིགས་་་་
ཐེངས་རེ་རེ་བཞིན་ཐུགས་ངེས་ཇེ་འདྲོང་དང་ཐུགས་དད་ཇེ་འཕེལ་དུ་
གྱུར་ཏེ། གཟིགས་ཐེངས་རེར་དབུ་ལ་བཞག་ནས། བསྟན་་་་་་
བཅོས་དེའི་དབུར། སངས་རྒྱས་གསུང་རབ་རྒྱ་མཚོ་ཆེ། །ཐར་བ་
རིན་ཆེན་གླིང་བགྲོད་གྲུ། །ཆོས་མངོན་ཉིད་ཡིན་དེ་ཡི་ཕྱིར། །འདི་
འཆད་པ་ལ་དགའ་བ་སྐྱེ། །ཞེས་དང་། ཕལ་ཆེར་འདོད་པ་མེད་
ཕྱིར་དང་། །གཞན་ཡང་བློ་གྲོས་མི་གསལ་ཕྱིར། །ཡང་ན་ཕྲག་དོག་
གིས་དཀྲུགས་ཕྱིར། །དེས་ན་རང་ཉིད་གོམས་ཕྱིར་ཡིན། །ཞེས་དང་།
མཇུག་བྱང་དུ། .དོན་མང་ཕྲ་དང་ཚིག་ཀྱང་བརླིང་བ་དང་། །ཤིན་
མཁས་པ་རྣམས་ཀྱིས་རྣམ་དཔྱད་པའི། །ཚུལ་ཡང་ཐ་དད་སྣ་་
ཚོགས་འགྲོ་བའི་སླད། །སངས་རྒྱས་གསུང་ཡང་རྣམ་པ་མང་མཐོང་
ཆས། །གཞུང་འདིར་ཇི་བཞིན་མིན་པར་བདག་གིས་ནི། །བཤད་
་ཉེས་པ་གང་དེ་རྒྱལ་རྣམས་དང༌། །རྒྱལ་བའི་སྲས་སོགས་མཁས་
རྣམས་སྤྱན་སྔར་ནི། །ཅི་ཞིག་གྱུར་ཅེས་ཡིད་ནི་གནོང་བར་གྱུར། །
ཅེས་པའི་ཚིགས་སུ་བཅད་པ་འདི་དག་དལ་བུར་གསུང་ནས་དོན་ལ་
ཐུགས་གཞིག་གནང་བ་རྒྱུན་དུ་མཛད་པས་གོ་རྒྱུ་ཆེ་གསུངས་ཏེ།
དེང་དུས་ཀྱི་ཡོན་ཏན་ཆུང་ལ་སྙིང་ཁམས་ཆེ་བ་རྣམས་ཀྱིས་བསམ་
དགོས་པར་གནང་ངོ་། །དེ་ལྟར་རྒྱ་བོད་མཁས་པའི་མངོན་པའི་་
གཞུང་མང་བོར་ཞིབ་ཏུ་དཔྱད་ཅིང་རྩོད་གྲྭ་ལ་བརྩོན་པ་ཆེན་པོ་་་་
475

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བརྟེན་པས་གནས་བརྒྱད་ཀྱིས་ཤེས་བྱ་གཞི་ལྔ་ཁ་ཆེ་བྱེ་བྲག་སྨྲ་བ་ལྟར་
དང་། ཡང་རང་འགྲེལ་ལྟར་མདོ་སྡེ་བའི་ལུགས་སུ་འཆད་ཚུལ་་
དང་། ཁྱད་པར་གང་ཟག་གི་བདག་མེད་གཏན་ལ་འབེབས་ཚུལ་
སོགས་ལ་བཤད་ཡམ་ཙམ་མ་ཡིན་པའི་གོ་བ་གཏིང་ཚུགས་པ་འཁྲུངས།
ཐེངས་ཤིག་ཡོངས་འཛིན་གྲགས་པ་རིན་པོ་ཆེའི་ཞལ་ནས། དཔེ་ལ་
མ་བལྟོས་པར་མཛོད་རྩ་བའི་ཚིག་འགྲེལ་བློ་ཐོག་ནས་ཤར་ཤར་འགྲོ་
བ་མཛོད་ལ་སློབ་གཉེར་བཟང་བོ་འོངས་པའི་ཚད་ཡིན་གསུངས་ཏེ།
བདག་ཀྱང་སྐབས་དེར་དེ་འདྲ་ཞིག་ཡིན་སྙམ་པ་ཡོད་ཅེས་ཞལ་ནས་
དངོས་སུ་ཐོས་ཏེ། མཆོག་ཏུ་ངོ་མཚར་བའི་གནས་སུ་ཤེས་པར་
བྱའོ། ། ས་ཕག་ཟླ་བཅུ་བའི་ཉེར་ལྔའི་ཉིན་རྡོ་རྗེ་འཆང་འཇིགས་
མེད་འཕྲིན་ལས་རྒྱ་མཚོ་དཔལ་བཟང་བོའི་དྲུང་དུ་ཤིང་ཏོག་སྙིམ་པ་
འགའ་ཕུལ་ནས་མཇལ་བ་ནི། མགོན་པོ་གང་གི་དགྱེས་ཞལ་དངོས་
སུ་མཇལ་བའི་མཐའ་མར་གྱུར་ཅིང་། དེའི་མཚན་མོར་རྗེ་འདིའི་
དབུ་ལ་པཎ་ཞྭ་སེར་བོ་རྩེ་མོ་མཁའ་རུ་སྙེགས་ཏེ་བལྟར་མི་ངོམས་པ་
ཞིག་མནབ་པའི་གཟིམ་རྨིས་བྱུང༌། མནལ་སད་པ་ན་ཁོང་ཨ་ལགས་
རིན་པོ་ཆེ་འཇམ་མགོན་ཙོང་ཁ་བའི་རྣམ་སྤྲུལ་ཡིན་པའི་མཚན་མ་
ཡིན་ནམ་སྙམ་ནས་ཐུགས་དད་ཤིན་ཏུ་ཆེན་པོ་འཁྲུངས་པར་གསུང་
མོད། དོན་ལ་རྗེ་འདི་ཉིད་རྡོ་རྗེ་འཆང་ཆེན་པོ་གང་གི་ཆོས་ཀྱི་རྒྱལ་
ཚབ་ཏུ་མངའ་གསོལ་བའི་བརྡའམ་མདོ་སྔགས་ཟུང་འབྲེལ་གསེཪ་
མདོག་ཅོད་པན་འཆང་བའི་ལུགས་བཟང་དྲི་མ་མེད་པ་འདི་ཉིད་སྲིད་
རྩེར་འདེགས་པའི་ལྟས་སུ་རིག་པར་བྱའོ། ། དགུང་ལོ་སོ་གསུམ་
པའི་བདུན་པའི་རིགས་གྲྭའི་སྐབས་རྔ་བའི་དགེ་བཤེས་སྦྱིན་པ་རྒྱ་མཚོ་
དང་དམ་པ་འདི་གཉིས་ཀྱིས་མཛོད་ཀྱི་ཚོགས་གླེང་གནང་ནས་ལུང་
476 ―

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
རིགས་རྒྱ་ཆེར་སྤྲོས་པས་དེར་འཁོད་དྲག་ཞན་ཀུན་དགའ་བའི་ཡི་
རངས་ཤིང་བསྔགས་བརྗོད་ཀྱི་རོལ་མོ་བརྡུང་བ་ལ་བརྩོན་པར་གྱུར་།
མཁས་གྲགས་ཤིན་ཏུ་ཆེན་པོ་བྱུང་ཞིང་གོང་ནས་རྡོ་རམས་པར་བསྐོ་
བཞག་གནང་། དགུང་ལོ་སོ་བཞི་བ་ལྕགས་སྟག་ལོར་དྷི་ཚར་ཕེབས་
ནས་ཅུང་ཟད་བཞུགས་ཤིང་། དཔྱོད་ལྡན་སློབ་མ་འགའ་ལ་ཕར་
ཕྱིན་གྱི་དཔེ་ཁྲིད་སྩལ་ཏེ་ཆེར་མ་འགྱངས་པར་བླ་བྲང་དུ་ཕྱགས་་་་་
ཕེབས། དགུང་ལོ་སོ་ལྔ་བ་ལྕགས་ཡོས་ལོར་ཧོར་གཙང་ཁྲི་རིན་པོ་
ཆེའི་བཀས་བཀའ་རམས་སྐྱོར་དཔོན་དུ་བསྐོ་བཞག་སྩལ་ཅིང་འདུལ་
བ་མདོ་རྩ་བ་ཐུགས་འཛིན་མཛད་དེ། རྨེ་བྱི་དགེ་བའི་བཤེས་གཉེན་
ཆེན་པོ་རྗེ་འཇིགས་མེད་རྒྱ་མཚོ་དཔལ་བཟང་བོ་ལས་འདུལ་བའི་དཔེ་
ཁྲིད་ཞིབ་ཏུ་གསན་བཞེས་གནང་ཞིང༌། མདོ་རྩ་རྒྱ་ཆེར་འགྲེལ་སློབ་
དཔོན་ཆོས་བཤེས་ཀྱིས་མཛད་པ་དང་སློབ་དཔོན་ཤཱཀྱ་འོད་ཀྱི་སུམ་
བརྒྱ་བ་དང་འོད་ལྡན་སོགས་རྒྱ་གཞུང་རྣམས་དང༌། རྗེ་དགེ་འདུན་
གྲུབ་ཀྱི་གླེང་འབུམ་དང་། འདུལ་ཊིཀ་རིན་ཕྲེང་། འདུལ་འཛིན་
གྲགས་པ་རྒྱ་མཚོའི་བསླབ་བྱ་ཆེན་མོ། གྲྭ་ཚང་སོ་སོའི་འདུལ་བའི་
ཡིག་ཆ་གང་ཡོད་ལ་ཞིབ་གཟིགས་དང་ཁྱད་པར་ཀུན་མཁྱེན་མཚོ་སྣ་
བ་ཆེན་པོའི་འདུལ་ཊིཀ་ཉི་མའི་འོད་ཟེར་ལ་ཆིག་སྒྲིལ་དུ་སྦྱངས་པས་
དགག་སྒྲུབ་གནང་གསུམ་གྱི་གནད་ལ་མི་ནོར་བའི་གཟེར་ཐེབས་པར་
མཛད་དེ་འདུལ་བ་འབུམ་སྡེའི་མངའ་བདག་ཆེན་པོར་གྱུར་ཏོ། །
བཀའ་རམས་འཛིན་གྲྭར་དམ་བཅའ་ཐོག་མར་བཞུགས་སྐབས་ཀྱང་
རྟེན་འབྲེལ་རྨད་དུ་བྱུང་བ་དུ་མ་རང་འགྲིགས་སུ་བྱུང་སྟེ་འདུལ་བའི་
བསྟན་པ་དར་ཞིང་རྒྱས་པར་མཛད་རྒྱུའི་ལྟས་ཕུན་སུམ་ཚོགས་པ་དུས་
དེ་ནས་བྱུང་སྣང་ངོ་། ། དེ་ལྟར་གཞུང་བཀའ་པོད་ལྔ་ལ་སློབ་་
477

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གཉེར་གནང་ཚུལ་མདོར་བསྡུས་ན་རྗེ་ཐམས་ཅད་མཁྱེན་པས། དེ་
ཉིད་ཕྱིར་ན་མི་ཕམ་ཆོས་རྗེ་དང་། །འཛམ་གླིང་རྒྱན་དྲུག་མཆོག་་
གཉིས་ཞེས་གྲགས་པའི། །གཞུང་ལ་ཕྱོགས་རེ་བ་དང་རགས་པ་་་་་
རེས། །ཚིམ་པར་མ་བྱས་ཀུན་ལ་ཞིབ་ཏུ་སྦྱངས། །ཞེས་རྗེ་ཉིད་ཀྱི་
རྣམ་པར་ཐར་བ་ཇི་ལྟར་བཀའ་སྩལ་པ་ལྟར་ཕྱག་ལེན་ལ་ཐེབས་པར་
མཛད་ཅིང་། ཁྱད་པར་མཛོད་ལ་མཁས་པའི་གྲགས་པ་ཆེ་སྟབས་
མཛོད་ཀྱི་ཚོགས་གླེང་དང་དམ་བཅའི་སྐབས་རྣམས་སུ། མཛོད་ལ་
སྦྱངས་པ་མཐར་ཕྱིན་པའི་དགེ་བའི་བཤེས་གཉེན་གྲགས་ཆེན་མང་བོ་
ཕེབས་ནས་རྟགས་གསལ་རྣོ་ངར་ཅན་མང་བོ་བཏང་བྱུང་ཡང་།
དམ་པ་འདིས་མཛོད་རང་འགྲེལ་དང་གང་སྤེལ་དང་རྒྱལ་བའི་སྲས་ཀྱི་
འགྲེལ་བཤད་རྣམས་དང་། ཁྱད་པར་དུ་མཆིམས་འཇམ་པའི་་་་་་་
དབྱངས་ཀྱི་ལེགས་བཤད་ལ་བློ་རྩེ་གཅིག་ཏུ་གཏད་ནས་ཁས་ལེན་གང་
གནང་མྱུར་ཞིང་གསལ་ལ་རིགས་པའི་སྒྲུབ་བྱེད་ཀྱང་ཧ་ཅང་རྣོ་བས།
ཁོང་བ་ཚོའི་རིགས་ལུང་མ་སོང་བར་འཁོར་གསུམ་ཙམ་ཡང་བསྐོར་
དཀའ་བར་གྱུར་ཏེ་མཁས་པའི་གྲགས་པ་ཤིན་ཏུ་ཆེན་པོ་བྱུང་།
དེའི་རྐྱེན་གྱིས་འདུལ་བའི་དཔེ་ཁྲིད་ཀྱི་སྐབས་ཤིག་ཏུ་དགེ་རྒན་རིན་
པོ་ཆེས། སྔོན་ཀུན་མཁྱེན་འཇམ་དབྱངས་བཞད་པས་འབྲས་་་་་་
སྤུངས་སུ་དམ་བཅའ་འཇོག་སྐབས་གསར་བཤད་མང་བོ་བྱས་པས།
དགེ་བཤེས་འགས་སྒོ་མང་མཁན་པོ་ལ། དབལ་ཤུལ་ངག་དབང་
བརྩོན་འགྲུས་ཀྱིས་ཁས་ལེན་གསར་བ་མང་བོ་ཞིག་བཤད་ཀྱིན་འདུག་
ཅེས་ཞུས་པར། མཁན་པོས་བློ་རྩེ་ཨེ་ཡོད་གསུང་། བློ་རྩེ་ཡོད་མོད་
ཞུས་པས། འོ་ན་ཁོང་གི་ཁས་ལེན་དེ་ཡག་པོ་རེད་ཅེས་གསུངས་པ་
ལགས། ཁྱོད་ཀྱི་ཁས་ལེན་ཀྱང་དེ་དང་མཚུངས་པས་ཤིན་ཏུ་བཟང་
478

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
གསུངས་ནས་ཐུགས་དགྱེས་པའི་བཀའ་མཆིད་ལྷུག་པར་སྩལ་ཏོ།
དེ་ལྟར་བཀའ་པོད་ཆེན་པོ་ལྔ་ལ་སློབ་གཉེར་མཐིལ་ཕྱིན་གནང་ནས་
གཞུང་ཚིག་གི་འབྲུ་འགྲེལ། སྡེ་ཚན་སོ་སོའི་གྲངས་འདྲེན། གྲུབ་
མཐའ་སོ་སོ་མི་འདྲ་བའི་འདོད་ལུགས། བློ་རྩེ་གཏོད་སའི་གནད་
འགག རང་ལུགས་སྐྱོན་མེད་དུ་སྒྲུབ་པའི་ལུང་རིགས་སོགས་རྒྱལ་
ཐའི་གསུང་རབ་ཀྱི་དགོངས་པ་དང་མཐུན་པའི་གཞི་ལམ་འབྲས་བུའི་
རྣམ་གཞག་ལུང་རིགས་ཀྱི་ལམ་ནས་བརྟགས་ཐུབ་པའི་གོ་བ་གཏིང་
ཟབ་མོ་བརྙེས་ཏེ། ཚིག་གཅིག་གི་དོན་ལ་ཡང་ལམ་ཡོངས་རྫོགས་ཀྱི་
ྋགོནད་བསྡུ་ནུས་པ་གསུང་རབ་ལ་ནང་བྱན་ཆུད་པ་བྱུང་། དེ་ལ་
》《ཡང་རྒྱལ་བ་འབྲོམ་གྱིས། ང་ཐོས་པའི་དུས་ན་བསམ་སྒོམ་བདོ། །
རྔ་བསྒོམ་པའི་དུས་ན་ཐོས་བསམ་བདོ། །ཞེས་ཇི་ལྟར་བཀའ་སྩལ་བ་
ལྟར། ཐོས་བསམ་སྒོམ་གསུམ་གཅིག་གྲོགས་སུ་གཅིག་འགྲོ་བ་དང་།
གཅིག་གེགས་གཅིག་གིས་སེལ་ནུས་པ་བྱུང་སྟེ། ཀུན་མཁྱེན་འཇམ་
ྋདབྱངས་བཞད་པའི་བླ་མ་ཉི་ཐང་བ་ཤེས་རབ་སྦྱིན་པའི་རྣམ་ཐར་
བཞིན་དཔེ་གཟིགས་ཀྱི་སྒོ་ནས་རྟོགས་པ་མཐོན་པོར་སླེབས་པར་་
གདོན་མི་ཟ་སྟེ། ཕྱིས་དད་ལྡན་འགའ་ཞིག་གིས་རྣམ་ཐར་ས་བོན་
ཞུ་སྐབས་སུ་ཞལ་ནས། བདག་ལ་རྣམ་ཐར་ཞེས་གཞན་ཞིག་བཤད་
རྒྱུ་མེད། དཔེ་ཆ་ལ་སྡུག་རུས་བྱས་པ་བདག་གི་རྣམ་ཐར་ཡིན་་་་
གསུངས། འདི་ཤིན་ཏུ་གནད་ཆེ་སྟེ། སྐྱེས་རབས་ལས། གང་
ཞིག་ཐོས་པས་ཡིད་ནི་དད་གྱུར་ནས། །ལེགས་པར་དགའ་ལ་བརྟན་
ཕོ་ཉིད་དུ་འགྱུར། །ཤེས་རབ་སྐྱེ་ཞིང་གཏི་མུག་མེད་པར་འགྱུར། །
རང་གི་ཤས་ཀྱང་དེ་ཉིད་ཉོ་བར་རིགས། །ཞེས་སོགས་བཀའ་བསྟན་
རྣམས་སུ་རྒྱ་ཆེར་གསུངས་པ་ལྟར་རྒྱལ་བའི་དགོངས་པ་བཞིན་ཐམས་
479

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཅད་མཁྱེན་པར་བགྲོད་པའི་ལམ་འབྲས་བུ་དང་བཅས་པ་མ་ནོར་བར་
ཤིང་རྟ་ཆེན་པོ་རྣམས་ཀྱི་གསུང་ཇི་ལྟ་བ་བཞིན་དུ་དྲི་མ་མེད་པའི་
རིགས་པས་ལེགས་པར་གཏན་ལ་འབེབས་ནུས་པ་ལ་ལུང་གི་ཡོན་ཏན་
དང་། ཇི་ལྟར་གཏན་ལ་ཕབ་པའི་ལུང་གི་དོན་སེམས་རྒྱུད་དང་
འདྲེས་པའམ་ལུང་དོན་རྒྱུད་ལ་སྐྱེས་པ་ལ་རྟོགས་པའི་ཡོན་ཏན་ཞེས་
བྱ་ལ དེ་འདྲའི་ལུང་རྟོགས་ཀྱི་ཡོན་ཏན་དེ་ཡང་གསུང་རབ་་་་་
གདམས་ངག་ཏུ་འཆར་བའི་དཔྱད་སྒོམ་ལ་རག་ལས་ཤིང་། དེ་ཡང་
གཞུང་ལུགས་ཀྱི་དོན་ཐོས་པས་གཏན་ལ་འབེབས་པ་ལ་རག་ལས་པས་
ན་མཚན་ཉིད་ཀྱི་རིགས་ལམ་འདི་ནི་བུག་སྒོ་འདག་སྦྱར་དང་།
ལུས་གནད་ལྟ་སྟངས་སོགས་ལ་མི་ལྟོས་པར་གྲུབ་པའི་གོ་འཕང་མཐོན་
པོར་གཤེགས་པའི་ཐབས་འཕྲུལ་རྨད་དུ་བྱུང་བ་ཞིག་ཡིན་ནོ། །
དོན་འདི་ལ་དགོངས་ནས། རྗེ་བླ་མས་ཀྱང་། གཞུང་ལུགས་ཆེ་ལ་
ལོ་མང་སྦྱངས་པ་ཡི། །གྲོགས་དག་རང་གི་ནོར་བུ་རིན་པོ་ཆེ། །དོར་
ནས་གཞན་གྱི་འཆིང་བུ་མི་ལེན་པར། །རང་ལ་ནོར་བུ་ཡོད་པ་མཁྱེན་
པར་མཛོད། །ཁྱེད་ཀྱིས་སྦྱངས་པའི་གཞུང་ལས་གདམས་པའི་མཆོག
།ལོགས་སུ་མེད་པར་གཟིགས་ནས་ཐུབ་དབང་གིས། །མང་དུ་ཐོས་པ་
ནགས་ན་བདེ་འོ་ཞེས། །གསུངས་པ་དེ་ཡི་དོན་ལ་བསམ་པར་་་་་་
རིགས། །ཞེས་བཀའ་སྩལ་པ་ཡིན་ནོ། །དེ་ལྟར་སློབ་གཉེར་གནང་
བའི་སྐབས་ཀུན་ཏུ། ཞང་སྟོན་ཆོས་ཀྱི་རྒྱལ་བོས། ཚིལ་བུ་ཐལ་
མོས་གཞལ་དགོས་ཚོན་པོའི་ཤ ། མར་ཆུར་བཅུད་བཟང་བསྡུས་
པའི་ཞུན་དང་ཐུད། །སྤུངས་པའི་དཀྱིལ་ན་གང་འཇམ་གང་ལེགས་
ཀྱིས། །བཀླུབས་པའི་གཅེས་ཕྲུག་ལང་ལ་ཤོར་བའི་ཚུལ། །མ་ཡིན་
བྲག་སྟར་གདུས་པའི་ཁུ་བ་དང༌། །ལོ་གཏོར་སྐམ་པོ་བརྡུངས་པའི་
480

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཐུག་པ་སོགས། །ཟས་གོས་ངན་ངོན་ཙམ་ལ་བརྟེན་ནས་ནི། །ཚ་གྲང་
བཀྲེས་སྐོམ་དཀའ་སྤྱད་དང་དུ་བཞེས། །ཞེས་གསུངས་པ་ལྟར་ཟས་
གོས་སྲོག་འཚོ་ཙམ་ལ་བརྟེན་ནས་དཀའ་སྤྱད་དཔག་མེད་མཛད་པ་
ཡིན་ཏེ། ཆོས་ཐོག་གི་སྐབས་རྣམས་སུ་ཆོས་གྲྭ་ཆག་མེད་དང་།
ཆོས་མཚམས་རྣམས་སུ་ཉིན་མཚན་ཁོར་མོ་ཡུག་ཏུ་དཔེ་གཟིགས་དང་
འཛིན་སྐྱོར་སྦྱངས་ཁོ་ནར་བརྩོན་པ་ཆུ་བོའི་རྒྱུན་བཞིན་གནང་ཞིང་
》གཟིམ་ཁང་གི་སྒོ་ཕྱིར་ཕེབས་པ་ཧ་ཅང་ཉུང་ལ། སྐབས་རེར་སྒོར་
ཟིབས་པའི་ཚེ་བཞེས་རྩམ་ཆད་པ་ཡིན་ངེས་པས། རྩམ་པ་ཉུང་ཟད་
མི་བླུགས་བཞག་ན་སླར་ཡང་བཞུགས་མལ་ནས་གཡོ་བ་མེད་པར་དཔེ་
ཆ་པོད་མང་བོ་མདུན་དུ་བརྩིགས་ཏེ་དཔེ་གཟིགས་འབའ་ཞིག་གི་ངང་
》ཆས་ཉིན་མཚན་འདའ་བ་ཡིན། ཞེས་དམ་པ་འདི་ཉིད་བླ་བྲང་དུ་
བཞུགས་སྐབས་ཀྱི་ཁང་བདག་འཇམ་དབྱངས་ཆོས་གྲགས་པའི་ངག་
《དུས་ཐོས་སོ། །ཉིད་ཀྱི་བཀའ་ལས་ཀྱང་ཁོ་བོས་དཔེ་ཆ་ལྟ་སྐབས་ཟ་མ་
ཆད་པ་ཐེངས་མང་བྱུང་མོད། ང་ཚོ་དཔེ་ཆ་བ་རྣམས་རྩམ་པ་མེད་
ས་ངོ་ཚ་བའི་དོན་ཞིག་ཏུ་མི་རྩི་བས་གཞན་ཚོའི་ཤག་ཏུ་བསླངས་ནས་
ས་པ་ཡིན་གསུངས་སོ། ། འགའ་ཞིག་གིས། ཁྱེད་ཚོ་གྲྭ་སའི་
དགེ་བཤེས་རྣམས་ཀྱིས་ཐ་སྙད་རིག་གནས་ཀྱི་སྐོར་ལ་དེ་ཙམ་ནན་
ཧན་མི་བྱེད་པར་གཞུང་བཀའ་པོད་ལྔ་ཟེར་བ་དེ་ལ་དཀའ་སྤྱད་་་་་
༼དཔག་མེད་ཀྱིས་གཅིག་ཏུ་བརྩོན་པ་ཆེན་པོ་བརྟེན་པའི་རྒྱུ་མཚན་གང་
ཨིན་ཞེ་ན། སངས་རྒྱས་འཇིག་རྟེན་ཏུ་བྱོན་པའི་དགོས་པའི་གཙོ་བོ་
ནི་ཆོས་ཀྱི་འཁོར་ལོ་རིམ་པ་གསུམ་བསྐོར་བ་དེ་ཡིན་པས། རྗེ་བླ་
མས་ཀྱང་། མཛད་པ་ཀུན་ལས་གསུང་གི་ནི། །མཛད་པ་མཆོག་
ཡིན། ཞེས་གསུངས་པ་ལགས་ལ། དེ་ཡང་འཁོར་ལོ་དང་བོ་་
481

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བདེན་བཞིའི་ཆོས་འཁོར་གྱི་དོན་མཛོད་དང་འདུལ་བས་དང་།
འཁོར་ལོ་གཉིས་པའི་དངོས་བསྟན་སྟོང་ཉིད་ཀྱི་རིམ་པ་དབུ་མ་ལས་
དང་སྦས་དོན་མངོན་རྟོགས་ཀྱི་རིམ་པ་ཕར་ཕྱིན་གྱིས་དང་། འཁོར་
ལོ་གསུམ་པའི་ཤེར་མདོའི་དངོས་བསྟན་ཕལ་བ་གཞལ་བྱའི་གནས་
གསུམ་དང་། དེ་རྟོགས་པའི་ཚད་མ་གསུམ་སོགས་ཚད་མ་མདོ་དང་
སྡེ་བདུན་གྱིས་གཏན་ལ་ཕབ་ཅིང་། ཆོས་ཀྱི་འཁོར་ལོ་གསུམ་དང་།
གསུང་རབ་ཡན་ལག་བཅུ་གཉིས་ཆོས་ཕུང་བརྒྱད་ཁྲི་བཞི་སྟོང་དུ་
གྲགས་པ་ཐམས་ཅད་སྡེ་སྣོད་གསུམ་དང༌། དེ་ཡང་བཀའ་པོད་ཆེན་
པོ་ལྔར་འདུས་ལ། འདུལ་བ་མདོ་སྡེ་མངོན་པ་གསུམ་གྱིས་རིམ་པ་
བཞིན་དུ། ལྷག་པ་ཚུལ་ཁྲིམས་དང་། ཏིང་ངེ་འཛིན་དང་།
ཤེས་རབ་ཀྱི་བསླབ་པ་གཙོ་བོར་སྟོན་ཅིང་། འཛམ་གླིང་མཛེས་པར་
བྱེད་པའི་རྒྱན་དྲུག་མཆོག་གཉིས་ཞེས་ཡོངས་སུ་གྲགས་པའི་སློབ་་
དཔོན་ཆེན་པོ་དེ་དག་གི་གསུང་རབ་ཐམས་ཅད་སྡེ་སྣོད་རིན་པོ་ཆེ་
གསུམ་དང་བཀའ་པོད་ལྔར་མ་འདུས་པ་མེད་དེ། ཤིང་རྟ་ཆེན་པོ་
ཀླུ་སྒྲུབ་དང་འཕགས་པ་ལྷས་དབུ་མ་རིགས་ཚོགས་དྲུག་དང་བཞི་བརྒྱ་
བ་དང་། སློབ་དཔོན་ཟླ་གྲགས་ཀྱིས་ཚིག་གསལ་དང་དབུ་མ་ལ་
འཇུག་པ། སློབ་དཔོན་ལེགས་ལྡན་འབྱེད་ཀྱིས་ཤེས་རབ་སྒྲོན་མེ་
སོགས་དང༌། སློབ་དཔོན་ཕྱོགས་ཀྱི་གླང་བོ་དང་ཆོས་ཀྱི་གྲགས་པས་
མཐོང་བ་མངོན་གྱུར་རྟོགས་པའི་མངོན་སུམ་ཚད་མའི་རྣམ་གཞག་
དང་། མི་མཐོང་བ་ལྐོག་ཏུ་གྱུར་པའི་ཆོས་རྣམས་རིགས་པས་གཏན་
ལ་འབེབས་པ་གཏན་ཚིགས་རིགས་པའི་སྐོར་སྡེ་བདུན་མདོ་དང་་
བཅས་པ་དང་། མཁས་མཆོག་ཡོན་ཏན་འོད་དང་། ཤཱཀྱ་འོད་
ཀྱིས་འདུལ་བ་ལུང་སྡེ་བཞིའི་དགོངས་དོན་གསལ་བར་བྱེད་པའི་་་
482

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
འདུལ་བའི་བསྟན་བཅོས་དག་དང་། ཤིང་རྟ་ཆེན་པོ་ཐོགས་མེད་
དང་སློབ་དཔོན་དབྱིག་གཉེན་གྱིས་ཕར་ཕྱིན་དང་མངོན་པའི་སྐོར་
དང་། འཕགས་པ་གྲོལ་སྡེ་དང་སློབ་དཔོན་སེངྒེ་བཟང་བོ་གཉིས་
ཀྱིས་ཕར་ཕྱིན་གྱི་བསྟན་བཅོས་དག་གསུངས་སོ། ། རྒྱལ་བའི་་་་
གསུང་ལ་ཐོས་བསམ་བྱས་པའི་ཕན་ཡོན་ནི། མདོ་རྒྱུད་བསྟན་་་་
བཅོས་རྣམས་ལས་རྒྱ་ཆེར་འབྱུང་མོད། མདོར་ན་སློབ་དཔོན་ཟླ་བ་
གྲགས་པའི་ཚིག་གསལ་ལས། བསྐལ་བ་མང་བོར་མཚན་ཙམ་ཡང་
ཐོས་པར་དཀའ་བའི་ཤེར་ཕྱིན་ཟབ་མོ་དང་ཕྲད་པ་ཡང་སངས་རྒྱས་
ཀྱི་མཐུ་ཁོ་ན་ཡིན། ཞེས་དང་། ཤེར་ཕྱིན་གྱི་མདོ་སྡེ་རིན་པོ་ཆེ་
ལས། ཤེས་རབ་ཀྱི་ཕ་རོལ་ཏུ་ཕྱིན་པ་འདི་འབྲི་བ་དང༌། ཀློག་པ་
དང་། ཉན་པ་དང་། འདོན་པ་དང་། ཁ་ཏོན་བྱེད་པ་དང་།
འཆད་པ་དང་། སེམས་པ་དང༌། སྒོམ་པ་ནི་དེ་བཞིན་གཤེགས་པ་
ཐམས་ཅད་ལ་མཆོད་པའི་ཆོ་ག་རྒྱས་པའོ། ། ཞེས་གསུངས་སོ། །
རྒྱུ་མཚན་དེའི་ཕྱིར་གྲྭ་སའི་དགེ་བའི་བཤེས་གཉེན་རྣམས་ཀྱིས་སེམས་
འདུལ་བའི་མན་ངག་ནང་རིག་པ་སྡེ་སྣོད་རིན་པོ་ཆེ་གསུམ་ལ་གཙོ་
བོར་སློབ་གཉེར་གནང་བ་ཡིན་ནོ། ། གཞན་ཡང་། འདུལ་བ་
འཛིན་པ་དང་། མདོ་སྡེ་འཛིན་པ་དང༌། མ་མོ་འཛིན་པ་རྣམས་
ནི་བསྟན་པ་འཛིན་པའི་གཙོ་བོ་ཡིན་པས། འདི་དག་ལ་སྨད་ན་
སངས་རྒྱས་ཀྱི་བསྟན་པ་ལ་སྨད་པ་ཡིན་ཏེ། འདུལ་བ་མེ་ཏོག་ཕྲེང་
རྒྱུད་ལས། འདུལ་བ་མདོ་སྡེ་མངོན་པ་རྣམས། །མཁས་ཤིང་གྲགས་
དང་ལྡན་པ་དང་། །བསོད་ནམས་ཆེན་པོ་ལ་སོགས་ནི། །བསྐྲད་ཅིང་
བཀར་བར་འོས་པ་མིན། །གང་ཕྱིར་འདི་དག་མུ་སྟེགས་ཀྱི། །རི་
དྭགས་སྐྲག་བྱེད་སེངྒེ་བུ། །འདི་དག་ཁྱིམ་དུ་གནས་ནའང་།།སྟོན་
483

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པའི་བློ་ཡིས་རབ་དད་བསྐྱེད། །འདི་དག་རྣམས་ཀྱི་གཙུག་ལག་་་་་
ཁང་། །མཛེས་བྱེད་ཁྱུ་མཆོག་སྒྲ་སྒྲོག་ཅིང༌། །དེ་བས་འདི་དག་སྨད་
ན་ནི། །རང་གི་བསྟན་པ་སྨད་པ་ཡིན། །ཞེས་དང༌། མཁས་མཆོག་
ཡོན་ཏན་འོད་ཀྱི་འདུལ་བའི་མདོ་ལས། མདོ་སྡེ་འཛིན་པ་འོངས་པ་
ན་གདུགས་དང་རྒྱལ་མཚན་དང་། བ་དན་ལ་སོགས་པ་དག་གིས་
བསུ་བར་བྱའོ། ། འདུལ་བ་དང་མ་མོ་འཛིན་པ་ཡང་ངོ་། །
ཞེས་དང༌། ཊིཀྐ་ལས། གང་ཟག་འདུལ་བ་འཛིན་པའམ་མ་མོ་
འཛིན་པ་འོངས་པ་ཐོས་ན་ཡང་། དགེ་འདུན་དུ་གྱུར་པའི་དགེ་
སློང་དག་གིས་གདུགས་དང་རྒྱལ་མཚན་དང་། བ་དན་ལ་སོགས་
པས་བསུ་བར་བྱའོ། ། དགེ་སློང་ཕྲག་དོག་ཅན་ལ་འདི་དག་་་་་
བསྟན་པ་འཛིན་པ་ཡིན་ནོ་ཞེས་གོ་བར་བྱའོ། ། དོན་གྱི་སྒོ་དང་
ཚིག་གི་སྒོ་ནས་མདོ་སྡེ་འཛིན་པར་བྱེད་པས་མདོ་སྡེ་འཛིན་པ་སྟེ།
ཞེས་དང་། དོན་གྱི་སྒོ་དང་ཚིག་གི་སྒོ་ནས་འདུལ་བ་དང་མ་མོ་
འཛིན་པར་བྱེད་པས་འདུལ་བ་དང་མ་མོ་འཛིན་པ་སྟེ། ཞེས་སོགས་
རྒྱ་ཆེར་གསུངས་པའི་དོན་ལ་ཞིབ་ཏུ་བསམས་ནས་ཆོས་དང་ཆོས་སྨྲ་
བའི་དགེ་བའི་བཤེས་གཉེན་རྣམས་ལ་གུས་པ་བསྐྱེད་པར་བྱའོ། །
བཀའ་ལས། གྲྭ་ས་ཆེན་པོའི་དགེ་བའི་བཤེས་གཉེན་དེ་དག་གི་ནང་
གི་ཀུན་སློང་། ཕྱིའི་ཀུན་སྤྱོད། འདོད་པ་ཆུང་བ། ཆོག་ཤེས་པ་
སོགས་ཀྱིས་སྐལ་ལྡན་དང་བ་འདྲེན་པར་བྱེད་པས་ན། དགེ་སློང་
གསར་བུ་ཞིག་གིས། དགེ་བའི་བཤེས་གཉེན་དམ་པ་འདི་རྣམས་ནི་
སྙིགས་མའི་དུས་ཀྱི་སངས་རྒྱས་ལྟ་བུ་རེད་ཟེར་ཏེ། བདེན་པར་སྣང་
གསུངས་ཏེ་ཤིན་ཏུ་ཐུགས་མད་དོ། ། ད་ནི་དཀྱུས་ལ་འཇུག་པར་
བྱ་སྟེ། པཎ་ཆེན་ཐམས་ཅད་མཁྱེན་པ་རྗེ་ཆོས་ཀྱི་ཉི་མ་ལས་བཅོམ་
484

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ལྡན་འདས་དུས་ཀྱི་འཁོར་ལོའི་དབང་ཆེན་གསན་ཅིང་། བཅོམ་
ལྡན་འཇམ་དཔལ་དབྱངས་དང་མི་གཉིས་པ་རྗེ་བཙུན་འཇིགས་མེད་
འཕྲིན་ལས་རྒྱ་མཚོ་དཔལ་བཟང་བོ་ལས་བདེ་གསང་འཇིགས་གསུམ་
གྱི་དབང་སོགས་དབང་གི་སྐོར་མང་བོ་དང་། སྨན་གྱི་རྒྱུད་གསུམ་
གྱི་ལུང་སོགས་ལུང་རྐྱང་གི་སྐོར་དང་། ལམ་རིམ་ཆེན་མོའི་ཞལ་
ལུང་སོགས་ཆོས་བཀའ་མང་དུ་མནོས་ཤིང་། པཎ་ཆེན་ཡོངས་་་་
འཛིན་རིན་པོ་ཆེ་རྗེ་འཇིགས་མེད་རྒྱ་མཚོའི་ཞལ་སྔ་ནས་ལས། ལམ་
རིམ་བདེ་ལམ་དང་འཇམ་དཔལ་ཞལ་ལུང་གི་དམར་ཁྲིད་འཇིགས་
ཕྱེད་དཔའ་གཅིག་དང་ལྷ་བཅུ་གསུམ་མའི་བསྐྱེད་རྫོགས་ཀྱི་དམར་
》མེད། མགོན་པོ་བཀའ་བཅུ་གསུམ་གྱི་རྗེས་གནང་། ན་རོ་ཆོས་
དྲུག་དང་ནུ་གུ་ཆོས་དྲུག་གི་ཁྲིད། བསྙེན་སྒྲུབ་སྦྲགས་མའི་ཁྲིད།
ཟླ་མ་མཆོད་པའི་ཁྲིད་སོགས་དབང་ལུང་རྗེས་གནང་ཁྲིད་ཀྱི་བྱེ་བྲག་
ཐའ་ཡས་པ་གསན་བཞེས་གནང་། སྨེ་བྱིའི་དགེ་རྒན་རིན་པོ་ཆེ་
འཇིགས་མེད་རྒྱ་མཚོ་མཆོག་གིས་ཟླ་བ་གཅིག་ལྷག་རིང་ལ་ལུང་
།ས་དྲི་མ་མེད་པའི་ལམ་ནས་དྲངས་པའི་སྔགས་ཀྱི་དཔེ་ཁྲིད་ཤིན་
་རྒྱ་ཆེ་བ་གནང་བའི་བཀའ་དྲིན་མཛད་པ་གསན་ཅིང་། བརྗེད་
ཕོངས་ནས་ཟིན་བྲིས་ཀྱང་གནང་སྟེ། རྒྱུད་སྡེ་རིན་པོ་ཆེའི་་་་་
༸གོངས་པ་བཞིན་རྒྱུད་སྣོད་རུང་དུ་བྱེད་པའི་དབང་གི་སྐོར། སྣོད་
དུ་གྱུར་ནས་དམ་ཚིག་དང་སྡོམ་པ་དག་པར་བྱེད་པ་དང་།
ཚིག་ལ་གནས་ནས་ལམ་ཇི་ལྟར་ཉམས་སུ་ལེན་ཚུལ་དང་།
ས་སུ་བླངས་ནས་འབྲས་བུ་མངོན་དུ་བྱེད་ཚུལ་བཅས་ལ་ངེས་པ་
གཏིང་ཚུགས་པ་རྙེད་ནས་རྒྱུད་སྡེ་མཐའ་ཡས་པའི་གནད་དོན་ཐམས་
དུ་ཟུང་འཇུག་སྒྲུབ་པའི་གདམས་པའི་མཆོག་ཏུ་གཟིགས་པར་གྱུར་
485

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཏོ། །དགེ་བའི་བཤེས་གཉེན་ཆེན་པོ་བསང་ཁོག་ཚུལ་ཁྲིམས་ཚང་གི་
དྲུང་ནས་གསོ་བ་རིག་པ་ལག་ལེན་དང་བཅས་པའི་ཞིབ་ཁྲིད་གསན་
ཅིང་ཤིན་ཏུ་མཁས་པར་མཛད། ཕྱིས་འབོ་རའི་སྔོན་པོ་ཐང་གི་
གཙུག་ལག་རབ་འབྱམས་སྨྲ་བ་ཨ་ཁུ་འོད་ཟེར་ལས་སྐར་རྩིས་དང་རྒྱ་
རྩིས་ཀྱི་མཛུབ་ཁྲིད་གསན་ཅིང་སྟོང་འཇུག་གི་བར་གྱི་རི་མོ་ཡོངས་སུ་
རྫོགས་པ་ལའང་བྱང་བར་མཛད་དེ། འཇམ་མགོན་བླ་མས།
སྙིང་རྗེ་ཆེ་ལ་རིང་ནས་གོམས་པའི་ཡིད། །སྙིང་བོ་མེད་པའི་ཡུལ་ལ་
དགའ་མི་འགྱུར། །མང་ཐོས་བག་ཆགས་སེམས་ལ་གོམས་རྣམས་་
ཀྱིས། །མང་བོའི་ཤེས་བྱ་ཤེས་ལ་དཀའ་བ་མིན། །ཞེས་པ་ལྟར་སྒྲ་
སྙན་སྨན་རྩིས་སོགས་ཐུན་མོང་གི་རིག་གནས་དག་ནི་ཞར་ཞོར་གྱིས་
སྦྱངས་པ་ཙམ་གྱིས་ལྷག་མ་མེད་པར་ཐུགས་སུ་ཆུད་པར་གྱུར་ཏོ། །
སྐབས་དེ་དག་ཏུ་བློ་གསལ་སློབ་བུ་རྣམས་ལ་བཀའ་པོད་ཆེན་པོ་་
རྣམས་ཀྱི་དཔེ་ཁྲིད་སྩོལ་བ་རྒྱུན་ཆགས་སུ་གནང་ཞིང་། སློབ་བུ་
འགའ་ཞིག་ལ་ལེགས་བཤད་སྙིང་བོའི་སེམས་ཙམ་སྐོར་དང་།
འགའ་ཞིག་ལ་བྱམས་ཆོས་སྡེ་ལྔ་སོགས་གང་ལ་གང་འོས་ཀྱིས་བློ་་་་
འཛིན་བྱེད་དགོས་པའི་བཀོད་ཁྱབ་ཀྱང་སྩལ། དམ་པ་འདི་ཉིད་རྡོ་
རམས་པ་ཡིན་སྐབས་འཛིན་གྲྭ་འོག་མ་རྣམས་སུ་རྩོད་པའི་རྣམ་དཔྱོད་
འཁྲིད་དུ་ཕེབས་ཤིང་། དེ་ཡང་རྩོད་པའི་རྣམ་དཔྱོད་ནི་རྩོད་པའི་
ཚེ་ཐོག་མར་ཐལ་མོ་བརྡབས་ནས་དྷིས་སྐད་བཏང་སྟེ་ལག་པ་གཡོན་
པ་ཁ་སྦུབ་པས་ངན་སོང་གི་སྐྱེ་སྒོ་གཅོད་པ་དང་། གཡས་པ་གྱེན་དུ་
བཟེད་པས་སེམས་ཅན་རྣམས་ཐམས་ཅད་མཁྱེན་པའི་ལམ་ལ་འགོད་
པར་བསམ་དགོས་ལ། རྟགས་གསལ་འཕེན་དུས་ཐལ་མོ་རྡེབ་པས་
གཞན་གྱི་ལོག་རྟོག་ཚར་གཅོད་པ་དང་། གཡས་པའི་མཐེ་བོང་ཕྱིར་
486

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
བཀྱེད་དེ་ཕྱར་བས་ཆོས་འཆད་པ་དང་། འཇམ་པའི་དབྱངས་ཀྱི་
ཤེས་རབ་ཀྱི་རལ་གྲི་མཚོན། རྐང་བ་གཡོན་པ་ས་ལ་ཅུང་ཟད་་་་
བསྣུན་པས་ངན་སོང་གི་སྐྱེ་སྒོ་གཅོད། གཡས་པ་ཅུང་ཟད་བཏེགས་
པས་ཐར་བར་འདྲེན། ཕྱག་རྒྱ་ཕྱོགས་སུ་བསྐྱོད་པས་བཀྲ་ཤིས་་
ཕྱོགས་མཐར་རྒྱས་པ་དང་། ནང་དུ་བཀུག་ནས་ཐལ་མོ་བརྡབས་
པས་དཔལ་འབྱོར་གཡང་དུ་བསྡུ་ཞིང་སྙན་གྲགས་ཕྱོགས་མཐར་་་་་་
འཕེལ་པའི་རྟེན་འབྲེལ་ཡོད་པ་དང་། ཐལ་སྐད་ལ་དྷི སྐད་དང་
དྷིས་སྐད་ཟེར་བ་གཉིས་ཡོད་ཀྱང་། ཕྱི་མ་ལྟར་དགེ་བཤེས་བཟང་
བོ་བཀྲ་ཤིས་གསུངས་ཞེས་རྗེ་ཤེས་རབ་རྒྱ་མཚོས་གསུངས། དེ་ལྟར་
རྣམ་དཔྱོད་དང་ལྡན་པའི་སྒོ་ནས་རྩོད་པ་བྱས་ན་གྲྭ་ཚང་གི་རྒྱན་དང་།
རང་གཞན་གྱི་རྒྱུད་ལ་ཆོས་རབ་ཏུ་རྣམ་པར་འབྱེད་པའི་ཤེས་རབ་
ཆེན་པོ་སྐྱེས་པ་སོགས་དགོས་པ་ཁྱད་པར་ཅན་མང་དུ་མཆིས་སོ། །
དེ་ལྟར་ཆོས་གྲྭ་ཆེན་པོ་དཔལ་ལྡན་བཀྲ་ཤིས་འཁྱིལ་དུ་མདོ་སྔགས་ཀྱི་
གཞུང་ལ་སློབ་གཉེར་གནང་ཚུལ་བསྡུས་ན་འདི་བཞིན་ལགས་མོད་
རྒྱས་པར་ནི་བྲིར་མི་ལང་ངོ་། ། གཞན་ཡང་། སློབ་གཉེར་་་་
གནང་བའི་སྐབས་སུ་བཀའ་གདམས་གསར་རྙིང་གི་མཁས་གྲུབ་སྤྱིའི་
རྣམ་ཐར་བཞིན་ཐོས་བསམ་སྒོམ་པ་ཡ་མ་བྲལ་བ་གནང་བ་སྔོན་སྨྲས་
ལྟར་དང༌། བཅོམ་ལྡན་དུས་དགྲའི་དབང་བོ་སོགས་ཡི་དམ་འགའི་
ལྗགས་བསྙེན་ཚད་ལྡན་བཏང་ཞིང་བཟླས་བརྗོད་དང་ཕྱག་སྐོར་
སོགས་སྒྲིབ་སྦྱོང་ལ་ཡང་བརྩོན་པ་རྒྱུན་ཆགས་སུ་མཛད་དོ་ཞེས་གོ་
བར་བྱའོ། །འདི་དག་ལ་ཉིད་ཀྱི་ཞལ་ནས། མཁས་གྲུབ་ཆེན་པོ་
འཇམ་དབྱངས་བཞད་པ་ཡི། །ཚད་མེད་ཐུགས་རྗེ་སྨོན་ལམ་ལས་
གྲུབ་པའི། །མཁས་མང་ཀླུ་དབང་སྟོང་ཕྲག་རོལ་བའི་མཚོ། །བཀྲ་
>> 487 www.

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཤིས་སྒོ་མང་ཆུ་གཏེར་ཆེན་པོ་མཇལ། །རྗེ་བཙུན་བློ་བཟང་གྲགས་
པའི་སྤྲུལ་བ་དངོས། །མཁས་གྲུབ་འཇིགས་མེད་འཕྲིན་ལས་རྒྱ་མཚོའི་
དྲུང་། །དབང་ཁྲིད་མན་ངག་དམ་ཆོས་བདུད་རྩིའི་ཆར། །བདག་
རྒྱུད་བསོད་ནམས་ཞིང་དུ་བབས་པས་སྤྲོ། །སྟོན་པ་མཉམ་མེད་
ཤཱཀྱའི་རྒྱལ་བོ་དེས། །འཇམ་དབྱངས་བཞད་པའི་ཚུལ་གྱིས་མདོ་སྨད་
འདིར། །བྱང་ཕྱོགས་གཉིས་པ་ཐོས་བསམ་ནོར་བུའི་གླིང་། །བདག་
ཅག་རྣམས་ཀྱི་ཆེད་དུ་བསྐྲུན་ནམ་སྙམ། །ཀ་བ་བརྒྱ་ཕྲག་ལྷག་པའི་
འདུ་ཁང་དུ། །སྟོང་ཕྲག་གསུམ་ལས་བརྒལ་བའི་དགེ་འདུན་དང་། །
ལྷན་ཅིག་ཆོས་དང་ཟང་ཟིང་དགའ་སྟོན་ལ། །ཅི་དགར་སྤྱོད་པའི་
སྐལ་བ་བཟང་པོ་བྱུང༌། །ཞེས་གསུངས་སོ། །
སྨྲས་པ། མཐའ་ཡས་ལེགས་མཛད་སྒྱུ་འཕྲུལ་དྲ་བའི་གར། །
དཔག་ཡས་ཆོས་ཕུང་ནཱ་དའི་རོལ་མོ་མཁན། །བགྲང་ཡས་གདུལ་
བྱར་རྣམ་གྲོལ་མཚོན་པའི་མིག ། བསམ་ཡས་ཡོན་ཏན་གཏེར་གྱུར་
དེ་ལ་གུས། །གཞུང་བརྒྱ་མཁྱེན་པའི་དཀྱིལ་འཁོར་མ་རྫོགས་ཤིང་། །
དམ་པའི་བཞེད་སྲོལ་གོ་ལར་མ་ཞུགས་པར། །ཐུབ་བསྟན་པད་ཚལ་
སྐྱོང་བར་མི་ནུས་ཞེས། །བཀྲ་ཤིས་གཡས་འཁྱིལ་ཤར་རིའི་ཕྲག་ལ་
ཆས། །ལུང་རྟོགས་རྒྱ་མཚོའི་མཚན་འཆང་བཤེས་གཉེན་གྱིས། །
འཁོར་སྒྱུར་བདེ་བའི་དཔལ་ལ་ལོངས་སྤྱོད་ཅིང་། །ཤིན་ཏུ་ཡུན་རིང་
འཚོ་བར་འགྱུར་རོ་ཞེས། །རྨི་ལམ་ཟོལ་གྱིས་ཁྱོད་ལ་ལུང་དུ་བསྟན། །
ཨེ་མ་རྒྱལ་སྲས་ངང་བའི་དེད་དཔོན་མཆོག །བཤད་སྒྲུབ་ཆུ་གཏེར་
ཆེ་དེར་ཆས་མཐོང་ནས། །རབ་འབྱམས་ཞིང་ན་རྒྱལ་དང་དེའི་སྲས་
ཀྱིས། །ཤིས་བརྗོད་དབྱངས་སུ་སྒྲོག་པར་ཁོ་བོས་འཁུམས། །སྐྱེ
དགུའི་གཉེན་གཅིག་འཇིགས་མེད་སྟོབས་བཅུའི་བདག །མཚམས་
488

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
སྤྲིན་ལང་ཚོ་གསར་བའི་རོལ་གར་གྱིས། །འཕྲིན་ལས་འོད་སྣང་རྒྱ་
མཚོའི་མཐར་སྤྲོ་བའི། །སྙིགས་དུས་ཐུབ་པའི་གདུང་འཚོབ་ཆེན་པོའི་
ཞལཾ། །ལེགས་བྱས་ཡངས་པའི་སྤྱན་གྱི་བདུད་རྩི་རུ། །སྨིན་པའི་སྐལ་
བཟང་ཉམས་སུ་མྱོང་དང་ལྷན། །གཞུང་བརྒྱའི་ཀུན་བཟོད་སྣང་བར་
འགྱུར་རོ་ཞེས། །ཞལ་གདམས་མེ་ཏོག་དཀར་བོ་ཐོད་དུ་བཅིངས། །
འཇམ་མགོན་མི་ཡི་རྣམ་པར་རོལ་བ་དེས། །བརྟག་ཞུས་ལུང་བསྟན་
དབྱངས་སྙན་བསྒྲགས་དང་ལྷན། །རིགས་གྲོལ་འདུས་སྡེ་སྤྱན་འདྲེན་
གཡས་འཁྱིལ་སྒྲ།།མ་འོངས་ཆོས་དུང་འབུད་པའི་ལྟས་སུ་ལྡིར། །
རྣམ་དག་ཐུགས་སྨོན་གསེར་གྱི་བུམ་བཟང་གིས། །རིམས་ནད་དུཿ ཁ་
འཇོམས་པར་གཉེན་པོ་རུ། །མེས་པོ་ཚངས་པས་གནམ་ནས་དབང་
བསྐུར་བའི། །རྨད་བྱུང་གསང་འཕྲུལ་དུས་དེར་མངོན་དུ་གྱུར། །
བཀྲ་ཤིས་གཡས་འཁྱིལ་ཆོས་ཀྱི་སྐྱེད་ཚལ་དུ། །གཏན་ཚིགས་རིག་པ་
པདྨ་དཀར་བོའི་ལྟོར། ། སྨྲ་མཁས་རྐང་དྲུག་འཕུར་ལྡིང་ཟློས་གར་
བཅས། །ལུང་རིགས་བདུད་རྩིའི་དགའ་སྟོན་མྱོང་ལ་བརྩོན། །ཟླ་
བྲལ་དྲན་དབང་གངས་ཀྱི་རི་བོ་ལས། །འོངས་བའི་ལེགས་བཤད་ལྷ་
ཡི་ལན་གསུམ་འབབ། །བློ་གྲོས་རལ་བའི་ཀླུང་དུ་བསྐྱིལ་མཁས་་་་་་
པའི། །སྔོན་མེད་གངྒཱ་འཛིན་པ་འདི་རྨད་བྱུང༌། །བདེན་གཉིས་རང་
སྤྱིའི་འོད་ཀྱི་རྩེ་དགའ་ཅན། །གཞུང་བཟང་ཉི་ཟླ་སྟོང་གི་འཛུམ་་་
རླབས་ཀྱིས། །གང་ཐུགས་ཀུན་བཟོད་དགའ་མར་འཁྱུད་པ་ན། །སྤྲོ་
བའི་མེ་ཏོག་མི་འཛུམ་དཔྱོད་ལྡན་སུ། །སྟོན་པའི་མགུར་ནས་མདོ་སྡེ་
རྒྱལ་བོ་རུ། །བསྔགས་པའི་རྒྱལ་དང་དེའི་སྲས་སྐྱེད་པའི་ཡུམ། །ཐེག་
ཆེན་ཆོས་ཕུང་རྒྱ་མཚོའི་སྙིང་བོ་མཆོག །ཕ་རོལ་ཕྱིན་པའི་གཞུང་གི་
སྦས་པའི་དོན། ། མངོན་པར་གསལ་བྱེད་མི་ཕམ་བླ་མའི་ལུང་། །
489

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དངོས་བརྒྱད་བདུན་ཅུའི་ནོར་བུའི་ཕྲེང་བསྟར་བས། །རྣམ་གྲོལ་ཞི་
བའི་འདོད་པ་མཆོག་འཇོ་བ། །ལེགས་བྱས་རྒྱན་དུ་ཐོབ་པ་ཀུན་་་
དགའི་དཔྱིད། །རྒྱལ་ཡུམ་སྦས་དོན་ཆུ་གཏེར་ཆེན་པོའི་འཇིངས།།
བློ་གྲོས་གྲུ་བཟང་སྟོབས་ཀྱིས་ལེགས་བརྒལ་ནས། །མི་ཕམ་བཞེད་
དགོངས་བསམ་འཕེལ་དབང་གི་རྒྱལ། །འདྲེན་མཁས་འཕགས་སེང་
གཅིག་ཏུ་བསྒྲིལ་བ་བཞིན། །ཁྱད་པར་འཕགས་མཆོག་ཀླུ་ཡི་ཐུགས་
ཀྱི་བཅུད། །མཐའ་བྲལ་དབུ་མ་ཆེན་པོའི་མ་ཎི་ཀ ། ཕྲ་ཞིབ་ལུང་
རིགས་རྒྱལ་མཚན་རྩེར་མཆོད་པས། །འཕྲལ་ཡུན་འདོད་དགུ་འཇོ་བ་
ཟད་དུ་མེད། །ཀླུ་སྒྲུབ་ལུགས་སྲོལ་ཀུ་མུ་ད་ཡི་ཚལ། །འབྱེད་ལ་ཟླ་
བྲལ་ཟླ་བའི་འོད་ཟེར་གྱིས། །མཆོག་གི་འཛུམ་རླབས་ཁྱོད་ལ་འཁྲིལ་
བའི་མོད། །བདེན་ཞེན་མུན་སྟུག་མིང་གི་ལྷག་མར་གྱུར། །སྔོན་བྱུང་
བོད་གཞུང་སྐར་ཚོགས་ཟིལ་གནོན་པ། །འཇམ་དཔལ་སྙིང་བོའི་་་་
གཞུང་བཟང་ཉིན་མོར་བྱེད། །ལེགས་བཤད་འོད་ཟེར་སྟོང་གི་དྲ་བ་
ཅན། །ཁྱོད་ཐུགས་ལྷ་ལམ་མཛེས་པའི་རྒྱན་དུ་གྱུར། །ཟབ་མོའི་དོན་
སྟོན་ཟུར་ཕུད་ལྔ་བ་དང༌། །མཚུངས་ཞེས་བསྔགས་པའི་མེ་ཏོག་་་་་
འཐོར་བྱེད་མོད། །སྦས་དོན་སྣང་བྱེད་གཞོན་ནུའི་འོད་འབར་་་་་་་
བས། །དེང་འདིར་ཕལ་ཆེར་མི་ཕམ་བླ་མར་དོགས། །ཆོས་མངོན་
ཀུན་གསལ་སྒེག་མོའི་བཞིན་རས་ལ། །ཚིག་དོན་མཐའ་དཔྱོད་སྨིན་
མའི་བ
་གར་དང་བཅས། །ཕྲ་ཞིབ་ལུང་རིགས་གཡོ་བའི་ཟུར་མིག་་་་་་
གིས། །ཁྱོད་བློ་གཞོན་ནུར་མངོན་དགའ་ཅི་ཡང་བསྐྱེད། །རྒྱ་ཆེན་
ཆོས་མངོན་ཡན་ལག་བརྒྱད་ལྡན་ཆབ། །རྣམ་དཔྱོད་ཡུར་བའི་ལམ་
ནས་འདྲེན་པ་ལ། །བློ་གྲོས་བརྟན་པའི་ཟླ་བར་འོས་སོ་ཞེས། །གྲགས་
སྙན་སྒྲོག་ལ་དཔྱོད་ལྡན་ཕལ་ཆེར་བྲེལ། །གཞི་ལྔའི་ཤེས་བྱའི་སྣང་
490

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
བརྙན་ཀུན་གསལ་ཞིང་། །བྱེ་སྨྲའི་འཁྲུལ་བའི་མུན་པ་དྲུངས་འབྱིན་
པའི། །ཀུན་མཁྱེན་གཉིས་པ་དགྱེས་པའི་འཛུམ་གྲོལ་བ། །ཆོས་་་་་
མངོན་སྨྲ་བའི་ཉི་མ་འོད་དུ་འབར། །མཁས་བཙུན་ཡོངས་འཛིན་
དབང་ཕྱོགས་ས་འཛིན་ལས། །འདུལ་བ་འབུམ་སྡེའི་གཞུང་དོན་ནམ་
མཁའི་ནོར། །ས་གསུམ་གདུང་མུན་སེལ་བའི་མིག་གཅིག་པུ། །ཁྱོད་
ཐུགས་ལྷ་ལམ་མཛེས་པའི་རྒྱན་དུ་ཤར། །ཆོས་འདུལ་ཚིག་དོན་མྱ་
ངན་མེད་པའི་འདབ། །དཔྱད་གསུམ་མཛེས་མའི་ཁ་ཆུས་ཕྱེ་དང་
ལྷན། །ལུང་རིགས་དྲི་ངད་ཕྱོགས་སུ་འཐུལ་བ་ལས། །ཐུབ་བསྟན་
དཔྱིད་ཀྱི་དཔལ་མོའི་དགེ་མཚན་ངོམ། །གནའ་དུས་འདུལ་འཛིན་
མཆོག་གྱུར་ཉེ་བར་འཁོར། །དེང་དུས་བཙུན་པའི་དཔལ་གྱུར་བདག་
གི་མགོན། །འཁྲུངས་དུས་གནས་ཡུལ་ཙམ་གྱིས་ཐ་དད་དེ། །གཞན་
པའི་ཁྱད་པར་འབྱེད་ཆོས་དམིགས་སུ་མེད། །རབ་འབྱམས་དཀྱིལ་
འཁོར་སྤྲོ་ཞིང་བསྡུ་བའི་བདག ། ཡོངས་འཛིན་ཆུ་འཛིན་དབང་བོ་
དུ་མ་ལས། །དབང་ལུང་མན་ངག་ཡན་ལག་བརྒྱད་ལྡན་ཆར། །ཁྱོད་
ཐུགས་ཀུན་བཟོད་སྒེག་མོའི་གསོས་སུ་བབས། །རྒྱལ་ཀུན་ཐུགས་་་
གསང་ཆུ་གཏེར་བསྲུབས་སྐྱེས་པའི། །རྡོ་རྗེ་ཐེག་པའི་ཟབ་གནད་
བདུད་རྩིའི་གཏེར། །ཁྱོད་ཐུགས་གསེར་གྱི་བུམ་པར་བསྐྱིལ་བའི་་་
མཐུས། །དངོས་གྲུབ་འདོད་དགུ་འཇོ་བའི་དཔལ་དུ་གྲུབ། །ཐུན་
མོང་རིག་གནས་ལྷ་ཡི་གངྒཱ་མ། །བློ་གྲོས་ཛཱ་ཧུའི་ཧུབ་ཀྱིས་དུས་གཅིག་
ཏུ། །གསོལ་བའི་སྙན་པ་འོག་མིན་ལས་བརྒལ་བས། །ལྔ་རིག་པཎ་
ཆེན་དུ་མའི་ཁེངས་པ་འཕྲོག། མདོ་རྒྱུད་གཞུང་ལུགས་ནོར་འཛིན་
ཡངས་པའི་ཁྱོན། །བློ་གྲོས་གོམ་པ་གཅིག་གིས་གཞལ་བ་ན། །ཀུན་
རྨོངས་སྟོབས་ལྡན་ས་འོག་ཏུ་མནན་པའི། །གྲགས་སྙན་གཡུ་འབྲུག་
491

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སྟོང་གི་སྐད་ལ་ཟ། །ཞིམ་མངར་ཟས་དང་མཛེས་པའི་དར་གོས་ལ། །
གཏན་བདེར་རློམས་པ་ཕལ་གྱི་ཚུལ་མིན་པར། །གང་བྱུང་ཟས་ཀྱིས་
འཚོ་བའི་མགོན་པོ་ཁྱོད། །ཙོང་ཁའི་ཡུལ་གྱི་ཐོས་པ་དགའ་ཞེས་་་་
གླེང་། །ལུང་རྟོགས་སྦྲང་རྩིའི་བཅུད་ཀྱིས་ཉེར་གཏམས་ཤིང་། །ཞི་
དུལ་བག་ཡོད་འདབ་མ་འབུམ་དུ་བརྩེགས། །བཤེས་གཉེན་པདྨ་་་
དཀར་བོའི་ལྗོན་པ་བཟང་། ། ཐར་འདོད་བུང་བ་འབུམ་གྱི་ཉེར་་་་
འཚོའི་གཞི། །དྲི་བྲལ་ཟླ་བའི་འོད་ཀྱིས་ས་གཞི་བཞིན། །དཀར་་
གསལ་སྣང་བ་འགྲེམ་པའི་མཐུ་བྲི་ཡང་། །སྙན་འཇེབས་དྲུག་འགྱུར་
དབྱངས་ཀྱི་རོལ་མོ་ཡིས། །དམ་པའི་རྣམ་ཐར་བརྗོད་འདིའང་སྐལ་
བཟང་སྙམ། །ཞེས་མདོ་རྒྱུད་རྒྱ་མཚོའི་མངའ་བདག ༧ཡོངས་ཀྱི་
དགེ་བའི་བཤེས་གཉེན་ཆེན་པོ་རྗེ་བཙུན་ཛྙཱ་ན་ས་རའི་ཐུན་མོང་གི་
རྟོགས་པ་མདོ་ཙམ་བརྗོད་པ་བདེན་གཏམ་ཤེལ་གྱི་མེ་ལོང་ཞེས་བྱ་བ་
ལས་ཆོས་གྲྭ་ཆེན་པོ་དཔལ་ལྡན་བཀྲ་ཤིས་འཁྱིལ་དུ་མདོ་སྔགས་ཀྱི་
གཞུང་ལ་སློབ་གཉེར་མཐིལ་ཕྱིན་གནང་སྟེ་ལུང་རྟོགས་ཡོན་ཏན་གྱི་
གཏེར་དུ་གྱུར་པའི་ཚུལ་ཅུང་ཟད་བརྗོད་པའི་སྐབས་ཏེ་བཞི་་་་་་་་་་་་་
བའོ། ། ། །
―― 492

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་
སྐབས་ལྔ་བ། ཐོག་མར་བཀྲ་ཤིས་འཁྱིལ་
དང་བཀྲ་ཤིས་ཆོས་སྡིངས་སོགས་སུ་
བསྟན་འགྲོའི་དོན་མཛད་ཚུལ།
འགག་མེད་ཟབ་གསང་ཆོས་ཀྱི་ནཱ་དའི་དབྱངས། །
མཚར་སྡུག་ཟླ་ཤེལ་བཞད་པའི་ལང་ཚོར་སྨིན། །
བརྩེ་ཆེན་ཟུར་མིག་ཡོན་པར་བརྐྱངས་པའི་གཟིས། །
བདག་ཡིད་ཀུན་དའི་དཔལ་རབ་རྒྱས་པར་མཛོད། །
གསུམ་པ་ལ་གསུམ། ཆོས་གྲྭ་ཆེན་པོ་དཔལ་ལྡན་བཀྲ་ཤིས་
འཁྱིལ་དང་དགེ་ལྡན་བཀྲ་ཤིས་ཆོས་སྡིངས་སོགས་སུ་འཆད་རྩོད་རྩོམ་
གསུམ་གྱི་སྒོ་ནས་བསྟན་པ་ལ་བྱ་བ་མཛད་པའི་ཚུལ། ཐུབ་བསྟན་
ཉམས་ཆག་ཆེན་པོ་བྱུང་བའི་སྐབས་སུ་བསྟན་འགྲོའི་དོན་རྒྱ་ཆེན་པོ་
གནང་བའི་ཚུལ། རྒྱལ་བསྟན་ཡང་དར་གྱི་སྐབས་སུ་བསྟན་པ་ལ་བྱ་
བ་རྒྱ་ཆེན་པོ་མཛད་པའི་ཚུལ་ལོ། ། དང་བོ་ནི། དགུང་ལོ་སོ་
དྲུག་པ་ཆུ་འབྲུག་ལོར་བླ་བྲང་དགོན་གཞུང་ནས་ཆོས་སྡེ་ཆེན་པོ་གང་
གི་དགོན་ལག་སྔོན་པོ་ཐང་དགའ་ལྡན་བཤད་སྒྲུབ་དར་རྒྱས་གླིང་གི་
དགེ་རྒན་དུ་བསྐོ་བཞག་སྩལ་བའི་བཀའ་བཞིན་ལེགས་བཤད་སྒྲོག་
པའི་དགའ་ཚལ་དེར་ཕྱགས་ཕེབས་ཏེ། བློ་གསལ་ལུང་རིགས་སྨྲ་
བའི་ཚོགས་ལ་འཕགས་ཡུལ་མཁས་པའི་གཞུང་མཆོག་བཀའ་པོད་
ཆེན་པོ་ལྔའི་གཟབ་འཁྲིད་ལུང་རིགས་ཀྱི་ལམ་ནས་དྲངས་པའི་ལེགས་
བཤད་རིན་ཆེན་སིལ་མ་ཕངས་མེད་དུ་བསྟབས་པས། གཟུར་་་་་
493

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གནས་དཔྱོད་ལྡན་དོན་གཉེར་དང་ལྡན་པ་མཐའ་དག་སྔོན་མེད་་་
དགའ་བ་འབུམ་གྱིས་མྱོས་ཤིང་དད་པའི་ཀུན་ད་ཁོང་ནས་འཛུམ་པའི་
སྐལ་བཟང་མངོན་དུ་གྱུར་། ། གཞན་ཡང་། འདུས་པ་རྒྱ་
མཚོའི་ཚོགས་ལ་བྱང་ཆུབ་ལམ་གྱི་རིམ་པའི་ཉམས་འཁྲིད་དང་།
བྱང་ཆུབ་སེམས་དཔའི་སྤྱོད་པ་ལ་འཇུག་པའི་གཟབ་འཁྲིད། སྡོམ་
གསུམ་བསླབ་བྱའི་མཛུབ་འཁྲིད་སོགས་འདོད་ཆོས་མང་དུ་སྩལ་ཏེ།
སྐལ་བཟང་གདུལ་བྱའི་ཚོགས་རྣམས་ལེགས་གསུང་བདུད་རྩིའི་
བཅུད་ཀྱིས་ཚིམས་པར་མཛད། བཀྲ་ཤིས་འཁྱིལ་གྱི་དགེ་བའི་་་་་་
བཤེས་གཉེན་འགའ་ཞིག་གིས་ཁྱེད་ཀྱིས་མངོན་པ་མཛོད་ལ་འགྲེལ་བ་
ཞིག་ཅིས་ཀྱང་རྩོམས དེ་ཡང་ད་ལྟ་མྱུར་དུ་བརྩམས་ན་ལེགས།
རྩོམ་རྒྱུ་འགོར་ན་ལེགས་པོ་ཞིག་ཡོང་བའི་ངེས་པ་མི་འདུག་ཅེས་ནན་
ཏན་ཆེན་པོས་བསྐུལ་བ་ལ་བརྟེན་ནས་བསྟན་བཅོས་ཆེན་པོ་མངོན་པ་
མཛོད་ཀྱི་མཆན་འགྲེལ་ཉི་མའི་འོད་ཟེར་དང༌། ཟུར་མཆན་ཡིད་ཀྱི་
མུན་སེལ་ཞེས་བྱ་བའི་ལེགས་བཤད་ཀྱི་གཏེར་ཆེན་པོ་གཉིས་ལྗགས་
རྩོམ་གནང་། བསྟན་བཅོས་འདི་གཉིས་རྩོམ་སྐབས་མི་ཆེན་མང་
བོས་དར་གྱི་ཡོལ་བ་ཤིན་ཏུ་ཆེན་པོ་བཀྲ་ཤིས་རྟགས་བརྒྱད་ཀྱི་རེ་ཁཱ་
ཡིད་དུ་འོང་ཞིང་ངོ་མཚར་བས་མཛེས་པ་ཞིག་ནམ་མཁར་འཕྱར་བ་
དང་།། བ་དན་དང་རྒྱལ་མཚན་ལ་སོགས་པ་མཆོད་རྫས་ཀྱི་རྣམ་
གྲངས་དཔག་ཏུ་མེད་པ་ཐོགས་པའི་མི་མང་བོ་གྲལ་བསྟར་ཏེ་འགྲོ་བ་
སོགས་གཟིམ་རྨིས་ཡ་མཚན་ཅན་མང་བོ་བྱུང་བས། ངག་འཆལ་དུ་
མ་སོང་འདྲ་སྙམ་པ་ཤར་གསུངས་མོད། དོན་དངོས་ནི་ལེགས་པར་
བཤད་པ་བདུད་རྩིའི་མཆོད་ཡོན་འདིས་ཕྱོགས་བཅུའི་རྒྱལ་བ་སྲས་
དང་བཅས་པ་མཉེས་པར་བྱས་པའི་ལྟས་ཕུན་སུམ་ཚོགས་པར་གོར་མ་
494

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཆག་སྟེ། ཟུར་མཆན་གྱི་མཇུག་རྩོམ་དུ། གཟུར་གནས་རྣམ་་་་་
དཔྱོད་ཉི་མའི་དཀྱིལ་འཁོར་ལས། །ལུང་རིགས་འོད་ཟེར་འབར་བའི་
གཟི་འོད་ཀྱིས། །ཆོས་མངོན་གླིང་བཞིའི་འཇིག་རྟེན་གསལ་བྱས་་་
པས། །རྒྱལ་སྲས་སློབ་མར་བཅས་པ་དབྱིངས་ནས་དགྱེས། །ཞེས་
གསལ་བར་གསུངས་པས་སོ།།བཤད་སྒྲུབ་ཆོས་ཀྱི་སྡེ་མཆོག་དེར་
བདེ་ཐང་མཁན་རིན་པོ་ཆེ་བློ་བཟང་ཆོས་ཀྱི་ཉི་མ་གཞན་ཕན་འཕྲིན་
ལས་རྒྱ་མཚོ་དཔལ་བཟང་བོ་ཞེས་ཡོངས་སུ་གྲགས་པའི་རྡོ་རྗེ་འཆང་
ཆེན་གང་གི་ཞབས་པད་ཉེ་པར་བཀོད་དེ། འཕགས་མཆོག་འཇིག་
རྟེན་དབང་ཕྱུག་གིས་གྲུབ་མཆོག་མི་ཏྲ་ཛོ་ཀི་ལ་དངོས་སུ་གནང་བའི་
བྱིན་རླབས་ཀྱི་བཀའ་དུ་མ་ཕྱོགས་གཅིག་ཏུ་བསྡོམས་པ་མི་ཏྲ་བརྒྱ་
རྩར་གྲགས་པའི་དབང་གི་རིམ་པ་རྣམས་དང་། དཀྱིལ་མཆོག་རྡོ་རྗེ་
ཕྲེང།བ་དང་ཀྲི་ཡ་ས་མུ་ཙྪ་ལས་བྱུང་བའི་དཀྱིལ་འཁོར་ཞེ་ལྔའི་དབང་
ཡོངས་སུ་རྫོགས་པ་སྔོན་རབས་མཁས་གྲུབ་དམ་པའི་ཕྱག་སྲོལ་དང་
མཐུན་པར་སྨིན་རྒྱས་སུ་སྩལ་བ་ལེགས་པར་མནོས་ཤིང་། མཇུག་ཏུ་
ཚིག་དོན་རྨད་དུ་བྱུང་བའི་མནྡྲལ་བཤད་པ་ཉིད་ཀྱིས་བསྒྲིགས་ཏེ་ཞུ་
བར་མཛད་དོ། ། མཛོད་དགེ་གླིང་བའི་དགོན་པས་གདན་འདྲེན་
ནན་ཆེ་བས་ཆོས་སྡེ་དེར་ཕྱགས་ཕེབས་ཏེ། བསྟན་པའི་འཇུག་སྒོ་
སྐྱབས་འགྲོའི་ཁྲིད། བྱིན་རླབས་ཀྱི་འཇུག་སྒོ་བླ་མའི་རྣལ་འབྱོར་གྱི་
ཁྲིད། སྡིག་སྒྲིབ་སྦྱོང་བ་རྡོར་སེམས་སྒོམ་ཟླས་ཀྱི་ཁྲིད། ཚོགས་
གསོག་པ་མཎྜལ་གྱི་ཁྲིད་དེ་སྔོན་འགྲོའི་ཁྲིད་ཆེན་བཞི་སོགས་ཆོས་
བཀའ་འགའ་ཞིག་སྩལ། བསྒྲུབ་བྱ་དུ་མ་བསྙེན་རྫོགས་དང་།
འགའ་ཞིག་དགེ་ཚུལ་དུ་བཀོད། ཁྱིམ་པ་མང་བོར་དགེ་བསྙེན་ཕ་མ་
དང་བསྙེན་གནས་ཀྱི་སྡོམ་པ་འབོག་པར་མཛད་པ་སོགས་འབྲེལ་ཚད་
495

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དོན་ལྡན་གནང་ཞིང་འགྲོ་དོན་དཔག་མེད་གྲུབ། སྔོན་གྱི་ཕྱག་སྲོལ་
བཞིན་འབོ་རའི་སྔོན་པོ་ཐང་གི་དགེ་རྒན་ལོ་གསུམ་གནང་སྟེ་ལེགས་
བཤད་ནོར་བུའི་བགོ་སྐལ་ཕངས་མེད་དུ་བཀྱེས་པས་སྐལ་བ་བཟང་
བོའི་ཪེ་གདུལ་བྱ་མདོངས་མཐའི་ཚོགས་རྣམས་ལུང་རིགས་གར་གྱིས་
བྲེལ་ཅིང་བསྔགས་བརྗོད་སྒྲོ་གདུགས་སྤྱི་བོར་བསྒྱུར་བ་ལ་བརྩོན་པར་
གྱུར། དེ་ལྟར་ལོ་གསུམ་གྱི་དུས་ཡུན་ལོངས་ནས་ཕྱིར་དཔལ་ལྡན་
བཀྲ་ཤིས་འཁྱིལ་དུ་ཕེབས་པ་ལ་མངོན་དུ་ཕྱོགས་པ་ན། འདུས་སྡེ་
དེའི་གྲྭ་རྒན་གཞོན་ཐམས་ཅད་ཀྱི་ཐུགས་ལ་སྐྱོ་བ་ཚད་མེད་པ་་་་་་་
འཁྲུངས་ཏེ། སྤྱན་ཆབ་བསིལ་ཞིང་འབྲལ་མི་ཕོད་པ་ཙམ་དུ་གྱུར་
ཏོ། །སྔོན་པོ་ཐང་ནས་བླ་བྲང་དུ་ཕེབས་པའི་ལམ་ཁར་ལམ་ལས་བཟོ་
བ་མང་བོས་རྡོ་འཁུར་བ་སོགས་དཔག་པར་དཀའ་བའི་ངལ་ལས་ལ་
བརྩོན་པ་ཆེར་བསྟེན་པ་གཟིགས་པའི་རྐྱེན་བྱས་ནས། སྤྱོད་འཇུག་
ལས། ཉ་བ་གདོལ་བ་ཞིང་བ་ལ་སོགས་པས། །རང་གི་འཚོ་བ་ཙམ་
གྱི་དོན་དུ་ཡང་། །གྲང་དང་ཚ་ལ་སོགས་པས་གནོད་བཟོད་ན། །
འགྲོ་བ་བདེ་ཕྱིར་བདག་ལྟས་ཅི་མི་བཟོད། ། ཅེས་གསུངས་པ་
ཐུགས་ལ་ཤར་ཏེ་ནམ་མཁའི་མཐའ་དང་མཉམ་པའི་འགྲོ་བའི་དོན་དུ་
བྱ་དཀའ་བའི་རྒྱལ་སྲས་ཀྱི་སྤྱོད་པ་རླབས་པོ་ཆེ་ལ་སློབ་པའི་ཐུགས་
སྨོན་གནང་ཞིང་། ཕྱིས་སུ་ཡང་ཚིག་འདི་ཡང་ཡང་གསུང་ཞིང་དོན་
ལ་ཐུགས་བསམ་ལེགས་པར་བཞེས་པས། དཔེ་འཛིན་བསྐྱོར་སྦྱང་
དང་དཔེ་ཁྲིད་སོགས་རྣམ་དཀར་གྱི་ཕྱོགས་ལ་སྤྲོ་བ་ཆེན་པོ་སྐྱེད་ཅི་
བྱས་ཤིང་བརྩོན་པ་བསྟེན་པ་ཡིན་གསུངས་ཏེ། ཐར་འདོད་བློ་་
གསལ་རྣམས་ཀྱི་སྙིང་ལ་བཅངས་འོས་པའི་མན་ངག་ཟླ་མེད་པ་ཞིག་
དུ་ངེས་སོ་སྙམ། དེ་ནས་བླ་བྲང་བཀྲ་ཤིས་འཁྱིལ་དུ་འབྱོར་བ་ན།
496

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་
ཆོས་སྡེ་ཆེན་པོའི་ཚོགས་འདུ་ནས་གོང་ས་རྒྱལ་བའི་དབང་བོ་བཅུ་
བཞི་བ་ཆེན་པོ་རིང་མིན་ཆོས་སྡེ་འདིར་འབྱོན་རྒྱུ་ཡིན་པས། རྒྱལ་
དབང་མཆོག་གི་སྤྱན་སྔར་བཀའ་པོད་ཆེན་པོ་ལྔའི་དམ་བཅའ་་་་་་་
འཛུགས་དགོས་སྟབས། ཨ་ལགས་དམར་པོ་དང་ཁྱེད་རྣམ་གཉིས་
ཀྱིས་མངོན་པ་མཛོད་ཀྱི་དམ་བཅའ་འཇོགས་དགོས་ཞེས་པའི་ཕེབས་
སྒོ་སྩལ། དགུང་ལོ་སོ་དགུ་བ་ཤིང་ལུག་ལོའི་ནག་པ་ཟླ་བའི་དུས་
ཚེས་དགེ་བར ༧གོང་ས་ལྷ་མིའི་རྣམ་འདྲེན། ༧ས་སྟེང་གི་རྒྱལ་
བསྟན་ཡོངས་ཀྱི་མངའ་བདག་ཀུན་གཟིགས་ཡེ་ཤེས་ཀྱི་ཉི་མ་་་་་་་་་
༧གངས་ཅན་ལྷ་གཅིག་ཕྱག་ན་པད་དཀར་འཆང་བ་༧རྗེ་བཙུན་
ངག་དབང་བློ་བཟང་བསྟན་འཛིན་རྒྱ་མཚོ་འཇིགས་བྲལ་དབང་ཕྱུག་
སྲིད་གསུམ་དབང་བསྒྱུར་མཚུངས་པ་མེད་པའི་སྡེ་ལ་འཁོར་ལུགས་
གཉིས་དཔལ་གྱིས་མཐོ་བའི་དྲེགས་ལྡན་དཔག་ཏུ་མེད་པས་བསྐོར་ཏེ།
ཆོས་སྡེ་ཆེན་པོ་དཔལ་ལྡན་བཀྲ་ཤིས་འཁྱིལ་དུ་བྱོན་ཅིང་མི་འཇིགས་
གདོང་ལྔ་བརྒྱད་ཀྱིས་བཏེགས་པའི་ཁྲི་འཕང་མཐོན་པོར་ཞབས་པད་
བཀྲ་ཤིས་ཀྱི་རེ་ཁཱ་ཉེ་བར་བཀོད་པའི་སྤྱན་སྔར། སངས་རྒྱས་གཉིས་
པའི་ལེགས་བཤད་དམ་པའི་ཆོས་མངོན་པ་མཛོད་ཀྱི་དམ་བཅའ་་
བཞག་ཅིང་། ཀུན་གཟིགས་རྒྱལ་བའི་དབང་བོ་ཆོས་སྡེ་ཆེན་པོ་གང་
གི་ཚོགས་དབུ་མཛད་སྐབས་ཀྱང་། མཛོད་དགེ་དགེ་བའི་བཤེས་
གཉེན་ཆོས་འབྱོར་དང་ལྷན་དུ་ཆོས་འཁོར་གྱི་ཚོགས་གླེང་གནང་སྟེ།
ལུང་དང་རིགས་པའི་ལམ་ནས་དྲངས་པའི་ལེགས་པར་བཤད་པའི་
ཀུན་བཟང་མཆོད་སྤྲིན་རྒྱ་ཆེར་སྤྲོས་པས། རྒྱལ་དབང་ཐམས་ཅད་
མཁྱེན་པས་ཐུགས་ཤིན་ཏུ་དགྱེས་པའི་ཉམས་ཀྱིས་བརྩེ་གཟིགས་་་་་
བཀའ་དྲིན་བསྐྱངས་ཤིང་། མཛོད་དར་དང་སྲུང་མདུད་སྩལ་ཅིང་
497

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཕྱག་དབང་གནང་། དབྱར་ཆོས་ར་བར་འགྲོ་མགོན་ཆོས་ཀྱི་རྒྱལ་བོ་
རྒྱལ་དབང་ཡེ་ཤེས་ཀྱི་ཉི་མ་མཆོག་གིས་གསན་མཁན་དཔག་ཏུ་མེད་
པ་ལ་འཕགས་མཆོག་འཇིག་རྟེན་དབང་ཕྱུག་གི་དབང་ཆེན་དངོས་སྟ་
གསུང་བཤད་འབྱམས་ཀླས་པས་བརྒྱན་པ་དང། ཉེར་མཁོའི་ལུང་
འགའ་ཞིག་གནང་བའང་གསན་བཞེས་གནང་བ་ཡིན་ནོ། ། དེ་
ལྟར་དཔལ་ལྡན་བཀྲ་ཤིས་འཁྱིལ་ཞེས་ཡོངས་སུ་གྲགས་པའི་བཤད་
སྒྲུབ་ཆོས་ཀྱི་ཆུ་གཏེར་ཆེན་པོ་དེར་བགྲང་བྱ་བཅུ་དགུ་ཙམ་གྱི་ཡུན་ལ་
མཁས་གྲུབ་གདེངས་ཅན་དབང་བོ་རྣམས་ལས་ལེགས་བཤད་ནོར་
བུའི་བགོ་སྐལ་མཐའ་ཡས་པ་བཞེས་པ་མདོ་སྨད་བྱང་རྒྱུད་ཀྱི་སྐལ་
ལྡན་གདུལ་བྱའི་ཞིང་སར་ཕངས་མེད་དུ་བསྟོབ་པའི་དུས་ལ་ཉེ་བར་
བབས་པ་ན། རྡོ་རྗེ་འཆང་རྗེ་བཙུན་འཇིགས་མེད་འཕྲིན་ལས་རྒྱ་
མཚོ་དཔལ་བཟང་བོས་སྔོན་དུས་ནས་འཛིན་གྲྭ་རྫོགས་ན་དྷི ཚར་
སོང་ཞེས་ལན་གྲངས་གཅིག་ཙམ་མ་ཡིན་པར་ཡང་ཡང་གསུངས་པ་
ཞིག་ཡོད་པ་དང་། སྐབས་དེར་སྐྱབས་རྗེ་ཐུའུ་བཀྭན་རིན་པོ་ཆེར་
ཚེ་མཇུག་བླ་བྲང་ངམ་བྱང་ཕྱོགས་ངྷི ཚ་སོགས་གང་དུ་བསྡད་ན་
བཟང་བར་ཐུགས་དམ་བརྟག་པ་གནང་དགོས་ཚུལ་ཞུས་པར།
ཁོང་གིས་ཕྱག་ཕྲེང་ཡང་མ་བླངས་པར་ངྷི་ཚ་ནས་བསྡད་ན་བཟང་
མོད། ཅེས་དུས་གསུམ་རྗེན་པར་གཟིགས་པའི་གསུང་ཐོལ་བྱུང་དུ་
སྩལ་བ་ལ་བརྟེན་ནས། དགུང་ལོ་སོ་དགུ་བའི་དགུན་བཤད་སྒྲུབ་
ཟུང་དུ་འབྲེལ་བའི་ཆོས་སྡེ་ཆེན་པོ་དགེ་ལྡན་བཀྲ་ཤིས་ཆོས་སྡིངས་སུ་
ཕྱགས་ཕེབས་ཏེ། ཀུན་སྤངས་དཀྱུས་མའི་ལུགས་བཞིན་རང་ཤོང་
སྤྱིལ་ཆུང་ཞིག་ཉོས་ནས་བརྟན་བཞུགས་གནང་སྟེ། བློ་གསལ་ལུང་
རིགས་སྨྲ་བའི་སློབ་ཚོགས་མང་བོ་འདུས་པ་ལ་བཀའ་པོད་ཆེན་པོ་
498

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ལྔའི་དཔེ་ཁྲིད་རྒྱུན་ཆགས་སུ་གནང༌། དཔེ་ཁྲིད་སྩོལ་བའི་སྐབས་སུ་
འཆད་ཚུལ་ལ་ཤིན་ཏུ་མཁས་པ་དཔེར་ན། ཐོག་མར་བསྡུས་དོན་ཀྱི་
སྒོ་ནས་སྐབས་དོན་གང་ཡིན་ཚིག་ཉུང་ཞིང་དོན་གསལ་བ་ཞིག་སློབ་
མ་རྣམས་ཀྱི་བློ་ངོར་འཇགས་པར་བྱེད་ཅིང་། དེའི་རྗེས་རྒྱ་གར་
མཁས་པའི་གཞུང་དང་བོད་ཀྱི་མཁས་པ་སྔ་མ་དག་གི་གཞུང་།
ཁྱད་པར་འཇམ་མགོན་བླ་མ་ཡབ་སྲས་ཀྱི་གསུང་དང་རྗེས་འཇུག་གྲྭ་
ཚང་སོ་སོའི་ཡིག་ཆ། ཕྱིས་ཀྱི་མཁས་པ་སོ་སོའི་གཞུང་སོགས་ལེགས་
བཤད་མང་བོ་གུང་བསྒྲིགས་ནས་བརྒལ་བརྟགས་ཀྱིས་དཀའ་གནད་
མཐའ་དག་མཐའ་གཅོད་པར་མཛད་པས། གཞུང་དོན་ཉན་་་
མཁན་དག་གི་རྒྱུད་ལ་འཛུགས་པ་ལྟ་བུ་ཞིག་ཡོད་པ་དང་། རིགས་
པའི་འཕྲུལ་གྱིས་དམ་བཅའ་བ་ཅི་དྲགས་ལ་གཏུགས་ཏེ་མཐར་གཞུང་
དོན་རྒྱ་ཆེར་བདེ་བླག་ཏུ་ཤེས་པར་བྱེད་པ་སོགས་འཆད་ཚུལ་གྱི་་་་
ཐབས་འཕྲུལ་རྨད་དུ་བྱུང་བ་མཐའ་ཡས་སོ། ། ཕྲན་ཡང་འདི་
དུས་ནས་མགོན་པོ་གང་གི་ཞབས་པད་གཙུག་ཏུ་བསྟེན་ཏེ་བློ་རིག་
དང་རྟགས་རིགས། ས་ལམ་དང་གྲུབ་མཐའ། དོན་བདུན་ཅུ་
དང་དགེ་འདུན་ཉི་ཤུ་སོགས་ཕར་ཚད་ཀྱི་གཞུང་མང་བོའི་དཔེ་ཁྲིད་
ཉན་རྒྱུའི་སྐལ་བཟང་བྱུང་བ་ཡིན་ནོ། ། དགུང་ལོ་བཞི་བཅུ་བ་མེ་
སྤྲེལ་ལོར་ཉིད་ཀྱིས་ཞུས་ཏེ། བཀའ་དྲིན་ཟླ་མེད་བྱ་མདོའི་དགེ་རྒན་
རིན་པོ་ཆེས་སྒྲུབ་ཐབས་རིན་པོ་ཆེ་འབྱུང་གནས་ལས་བྱུང་བའི་རྗེས་
གནང་ཡོངས་རྫོགས་དང༌། རྒྱལ་མཆོག་བློ་བཟང་བསྐལ་བཟང་རྒྱ་
མཚོའི་གསུང་འབུམ་གྱི་ལུང་གནང་བ་གསན་ཅིང་། རྣམ་སྲས་ཀྱི་
རྗེས་གནང་གི་སྐབས་ཕོ་བྲང་གི་རྣམ་པ་བཞེངས་པ་ལས་གཏོར་སྤུ་
ནག་པོ་མགོར་རིལ་བུ་སེར་བོས་བརྒྱན་པ་ནགས་ལྟར་སྐྱེས་པ་དེར་
499

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འཁོད་ཚང་མས་མཐོང་། བྱ་མདོའི་དགེ་རྒན་རིན་པོ་ཆེ་ལས་གཅོད་
དབང་གསན་ཅིང་གཉན་ཁྲོད་དུའང་ཕེབས། དབྱར་མང་རའི་ཀླུ་
ཚང་དགོན་ཆེན་དུ་ཕེབས་ཏེ་བློ་གསལ་དོན་གཉེར་ཅན་གྱི་ཚོགས་ལ་
བཀའ་པོད་མང་བོའི་དཔེ་ཁྲིད་དང་དོགས་གཅོད་མཐའ་ཆོད་པ་སྩོལ་
བའི་བཀའ་དྲིན་བསྐྱངས་ཤིང་། དགེ་རྒན་དམ་པ་ར་ཟའི་ཕུན་་
ཚོགས་ཚང་གི་དྲུང་ནས་ལམ་རིམ་ཆེན་མོ་དང་སྔགས་རིམ་ཆེན་མོ་
གཉིས་ཀྱི་བཀླག་ལུང་གསན་ཏེ་སྟོན་དྷི ཚར་ཕེབས། སྐབས་དེར་
བྱ་མདོའི་དགེ་རྒན་རིན་པོ་ཆེ་སྐུ་བསྙུང་བཞེས་ཚུལ་གནང་བ་ལ་་་་
བསྙུན་གཡོག་ཚུལ་བཞིན་བྱས། དགེ་རྒན་མཆོག་འདིས་དམ་པ
ཉིད་སྐུ་དངོས་ཀྱི་གདུལ་བྱ་རྫོགས་ནས་མྱ་ངན་ལས་འདའ་བའི་ཚུལ་
སྟོན་པ་ལ་ཉེ་བ་ན། དབང་དང་རྗེས་གནང་སོགས་ཆོས་བཀའ་
གནང་བའི་སྐབས་སུ་ཉེ་བར་མཁོ་བའི་ཕྱག་དཔེ་དང་དཀྱིལ་འཁོར་
སོགས་མགོན་པོ་གང་གི་ཐུགས་ཀྱི་སྲས་དམ་པ་འདིར་བསྟོབ་པ་གནང་
སྟེ། རྗེས་ནས་ཁོང་གི་གཟིམ་སྤྱིལ་དུ་བཞུགས་ནས་ཆོས་བཀའ་རྒྱ་
ཆེར་གནང་དགོས་ཚུལ་གྱི་བཀའ་ཕེབས་པ་ལ། དམ་པ་མཆོག་་་
འདིས་ཁོ་བོས་ཚེ་འདིར་དབང་དང་རྗེས་གནང་གི་སྐོར་གཏན་ནས་
གནང་རྒྱུ་མིན་ཚུལ་ཞུས་པར། བཀའ་ལས་བདག་གིས་དངོས་པོ་
འདི་དག་ཁྱེད་ལ་བྱིན་པ་ཡིན་མོད། ཁྱེད་ཀྱིས་སུ་ལ་སྟེར་ཉིད་ཀྱིས་
ལྟོས་གསུངས་ནས་རྟེན་དེ་དག་ནན་གྱིས་སྩལ་ནས་གསན་དུ་མ་བཞེད་
དོ། ། སྐྱེས་བུ་དམ་པ་རྣམས་ཀྱི་མཛད་པ་ནི་བསྟན་འགྲོའི་དོན་དུ་
ཅི་འགྱུར་གནང་རྒྱུ་ལས་གཞན་གཏན་ནས་མི་སྲིད་པས། མདོ་་
སྔགས་ཀྱིས་བསྡུས་པའི་བསྟན་པ་རིན་པོ་ཆེ་ཉམས་ཆག་ཤིན་ཏུ་ཆེན་
པོ་བྱུང་ཞིང་ཆོས་རྒྱུན་དྲི་བྲལ་ཧ་ཅང་དཀོན་པ་དེང་སང་གི་དུས་སུ་
500

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
རྟེན་དེ་རྣམས་ཆུད་མ་ཟོས་པར་བཞུགས་པ་ལ་བརྟེན་ནས་དམ་པ་
འདི་ཉིད་ཀྱིས་སྙིང་སྟོབས་ཀྱི་གོ་ཆ་བླ་ལྷག་གིས་བཞེས་ཏེ། རིས་སུ་
མ་ཆད་པའི་ཆོས་སྡེ་དུ་མར་ཕེབས་ནས་དབང་ལུང་མན་ངག་གི་ཆོས་
རྒྱུན་དྲི་མས་དབེན་པ་མཐའ་ཡས་པ་སྤེལ་ཞིང་། རྒྱལ་བསྟན་ཡུན་
གནས་ཀྱི་འཕྲུལ་འདེགས་བླ་མེད་དུ་འགྱུར་བའི་ཚུལ་ཡོངས་འཛིན་
དུས་གསུམ་གཟིགས་པ་གང་གིས་སྔོན་ནས་གཟིགས་ཏེ། དོན་ལ་
བསྟན་པ་རིན་པོ་ཆེ་གཏད་པའི་གསུང་དུ་གོར་མ་ཆག་པས། བློ་
ཟུ་བོར་གནས་ཤིང་རྣམ་དཔྱོད་དང་ལྡན་པ་རྣམས་ཀྱིས་དཔལ་ལྡན་
ཟླ་མ་དམ་པ་འདི་ཡབ་སྲས་ཀྱི་མཛད་པ་ལ་བཀའ་དྲིན་རྗེས་སུ་དྲན་
ཐའི་སྒོ་ནས་དད་ཅིང་གུས་པར་བྱའོ། ། དགུང་ལོ་ཞེ་གཅིག་པ་མེ་
ྋཕྱི་ལོར་སྐྱབས་རྗེ་སྐུ་མཆེད་རིན་པོ་ཆེས་ལྷ་དཪ་བཅས་ཚོགས་ལ་་་་
ཕིབས་དགོས་པའི་བཀའ་ནན་སྩལ་བ་ལྟར་ཚོགས་སུ་ཕེབས་ནས་་་
འཛིན་གྲྭ་སོ་སོའི་སློབ་གཉེར་བ་རྣམས་ལ་བློ་བསྐྱེད་མང་བོ་གནང་བ་
དང་། དགེ་ཕྲུག་རྣམས་ལ་བཀའ་པོད་སོ་སོའི་དཔེ་ཁྲིད་རྒྱུན་ཆགས་
སུ་ནན་ཏན་གྱིས་སྩལ་བ་ལ་བརྟེན་ནས་སྡེ་འདིར་ཐོས་བསམ་ལ་་་་
བརྩོན་མཁན་ཇེ་མང་དུ་སོང་ཞིང་བཀའ་པོད་ལྔའི་སློབ་གཉེར་ཡར་
ངོའི་ཟླ་བའི་དཔལ་ལ་འགྲན་པ་ལྟ་བུར་གྱུར་ཏོ། །སྐབས་དེ་དག་ཏུ་
དོན་གཉེར་ཅན་རྣམས་ལ་སུམ་རྟགས་སོགས་ཐ་སྙད་རིག་གནས་ཀྱི་
མཛུབ་ཁྲིད་ཀྱང་ལན་ཁ་ཤས་གནང༌། ལུང་རིགས་སྨྲ་བ་དགེ་བའི་
བཤེས་གཉེན་སྦྱིན་པ་རྒྱ་མཚོ་དང་ཕྲན་གཉིས་ཀྱིས་ཞུས་ཏེ་སྔོན་འགྲོའི་
ཁྲིད་ཆེན་བཞི་ཐུགས་ཐོག་ནས་རང་ཉམས་ལ་བསྐོར་ཏེ་བརྒྱུད་ལྡན་
དམ་པའི་མན་ངག་གིས་བརྒྱན་པ། གེགས་སེལ་འབོག་འདོན་གྱི་
དམིགས་རིམ་ཆ་ཚང་ཞིང་ཉམས་སུ་བླང་བདེ་བ་གསུང་བཤད་་་་
501

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འབྱམས་ཀླས་པས་སྤུད་པ་སྩོལ་བའི་བཀའ་དྲིན་བསྐྱངས་ཤིང་། ཇི་
སྐད་དུ། བློ་གྲོས་ལྡན་པ་ཟབ་རྒྱ་ཆེ། །བློ་ཆུང་གོ་སླ་བཟུང་བདེ་
བ། །ཞེས་པ་ལྟར་འཆད་ཚུལ་ལ་ཤིན་ཏུ་མཁས་པའི་དབང་གིས་བློ་ཁ་
མཐོ་དམན་ཀུན་ལ་རང་རང་གི་དབང་བོ་དང་འཚམ་པར་གོ་རྒྱུ་ཆེ་
ཞིང་། གསུང་བཤད་གང་གནང་ཚིག་གི་ན་ཡམ་ཙམ་མ་ཡིན་པར་
དོན་གྱི་ཟབ་གནད་ཚང་ཞིང་མྱོང་སྟེང་གི་གསུང་ལེགས་གཤིས་ཐམས་
ཅད་ཀྱི་བློ་སྣ་འགྱུར་ཏེ་སྐྱོ་ཤས་དང་དད་གུས་ཀྱིས་མཆི་མ་འདོན་པ་
མང་བོ་བྱུང་ཞིང་། ཁྱད་པར་དུ་དཔལ་རི་བོ་དགེ་ལྡན་པའི་བླ་མའི་
རྣལ་འབྱོར་དགའ་ལྡན་ལྷ་བརྒྱ་མར་གྲགས་པའི་ཁྲིད་སྩོལ་བའི་སྐབས་
འཇམ་མགོན་ཙོང་ཁ་བ་ཆེན་པོའི་སྐུ་ཆེ་བའི་ཡོན་ཏན་གསུངས་ཏེ་
དད་གུས་ཀྱིས་ཐུགས་གཡོས་པས་སྤྱན་ཆབ་བསིལ་བ་ཆོད་དཀའ་བར་
གྱུར་ཏེ་ཉིན་དེར་ཆོས་མཚམས་བྱེད་དགོས་བྱུང་ཞིང་། ཕྱི་ཉིན་ཞལ་
ནས་བདག་ལ་རླུང་རྟགས་ཤིག་གིས་ཁ་སང་ཅུང་ཟད་མི་འོས་པ་ཞིག་
བྱུང་མོད། བདག་གིས་རང་ཉིད་དགེ་ལུགས་པའི་རྗེས་འཇུག་ཙམ་
ཡིན་པ་ལ་བརྟེན་ནས་ཕྱོགས་རིས་བྱས་པ་མ་ཡིན་པར་རྗེ་བླ་མའི་ཡོན་
ཏན་ཁྱེད་རྣམ་པས་རྗེའི་ལེགས་བཤད་རྣམས་ལ་ཞིབ་ཏུ་མཇལ་ན་ཤེས་
པར་འགྱུར་རོ་ཞེས་སོགས་གསུང་སྟེ་ཤིན་ཏུ་ཐུགས་མད་དོ། །
སྐབས་ཤིག་ཕྲན་གྱིས་རིམ་ལྔ་གསལ་སྒྲོན་གྱི་ཕྱག་དཔེ་སྦྱར་ནས་དྲུང་
དུ་ཕུལ་བར། རང་རེ་རྣམས་དགོན་པ་ནས་འདུག་རྒྱུའི་སྐལ་བ་མ་
བྱུང་བར་གྲོང་ལ་འགྲོ་བའི་སྐབས་སུ་ཡང་དཔེ་ཆ་འདི་ཁུར་ནས་འགྲོ་
བ་ཡིན་གསུངས་པ་སོགས་དུས་གསུམ་རྗེན་པར་གཟིགས་པའི་གསུང་
འགའ་ཞིག་སྩལ་བ་ཡོད་ཀྱང་དགག་བྱ་ཆེ་ལ་དགོས་པ་ཆུང་བས་མ་
བཀོད་དོ། ། དགེ་ཕྲུག་རྣམས་ལ་བསླབ་བྱ་གནང་ནའང་ཐུགས་
502 —--

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཁྲོས་པའི་རྣམ་པས་སྐྱོན་མཚང་དམར་འབྱིན་དང་ཕྱག་འབེབ་སོགས་
གཏན་ནས་མི་གནང་ན་ཡང་། སྤྱིའི་བླང་དོར་ལས་བརྩམས་པའི་
བསླབ་བྱ་གནང་སྐབས་གསུང་ཤུགས་ཀྱིས་བདག་གི་སྐྱོན་འདི་མཁྱེན་
འདུག་སྙམ་ནས་འཇིགས་ཞུམ་གྱིས་འགྲོ་བ་བཟོས་ནས་གདུལ་བྱ་བག་
ཡོད་ལ་འགོད་པ་སོགས་ཐབས་ལ་མཁས་པའི་མཛད་བཟང་རྨད་དུ་
བྱུང་ཞིང་། གཞན་སེམས་སྒྲིབ་མེད་དུ་མཁྱེན་པ་མངའ་བའི་གཏན་
ཚིགས་མཐའ་ཡས་ནའང་འདིར་ཡིག་ཚོགས་སྐྱུང་བའི་ཕྱིར་རྒྱས་པར་
འགོད་པའི་ངལ་བ་མ་བྱས་སོ། ། ད་ནི་བརྗེད་དུ་ཕངས་པའི་་
གསུང་སྒྲོས་ཤིག་འགོད་ན། ཉིད་ཀྱི་ཞལ་ནས། བདག་རང་ལོ་
》ཉེར་ལྔ་བ་ལྕགས་སྦྲུལ་ལོར་ཧོར་ཟླ་དྲུག་པ་གཉིས་ཡོད། དགེ་བཤེས་
འགའ་ཞིག་གིས་དྲུག་པ་རྗེས་མ་དངོས་ཟླ་ཡིན་པས་དེའི་བཅུ་དྲུག་ལ་
དབྱར་སྔ་མ་ཁས་ལེན་བྱ་དགོས་ཟེར། གཞན་འགའ་ཞིག་གིས་དྲུག་
པ་སྔོན་མར་དབྱར་ཁས་ལེན་བྱ་དགོས་པ་འདི་སྔོན་གྱི་ཕྱག་ལེན་དང་
གཞི་གསུམ་ཆོ་ག་སོགས་ཀྱི་དགོངས་པ་ཡིན་པས། དྲུག་པ་སྔོན་མ་
དངོས་ཟླ་དང་ཕྱི་མ་ཤོལ་ཟླ་ཡིན་ཟེར། དེའི་ཚེ་རྗེ་བཙུན་འཇིགས་
མེད་འཕྲིན་ལས་རྒྱ་མཚོ་དཔལ་བཟང་བོ་དང་། གོང་ས་བསྟན་པའི་
རྒྱལ་མཚན། ཡོངས་འཛིན་གྲགས་པ་རིན་པོ་ཆེ་སོགས་དགེ་བཤེས་
གོང་མ་རྣམས་བཀའ་བགྲོས་ཏེ། དེང་ཕྱིན་ཆད་དྲུག་པ་གཉིས་བྱུང་
ན་དྲུག་པ་སྔ་མར་དབྱར་ཁས་ལེན་དང༌། དྲུག་པ་རྗེས་མའི་ཉེར་
དགུའམ་གནམ་གང་ཡོད་ན་གནམ་གང་ལ་གློ་བུར་དགག་དབྱེ་བཅོ་ལྔ་
བ་བྱེད་དགོས་ཞེས་པའི་ཡིག་བཞག་གནང་བས། བདག་ཅག་གིས་
དྲུག་པ་སྔ་མར་དབྱར་ཁས་ལེན་བྱས་སོ། ། དེའི་དུས་རྣ་བའི་ཐོས་
པ་ཙམ་ལས་འདུལ་བའི་སྡེ་སྣོད་མ་མཐོང་བས་རྒྱུ་མཚན་མ་ཤེས་ཀྱང་།
503

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དེང་སང་ཞིབ་ཏུ་བསམ་ན་ཁོང་རྣམས་ཀྱིས་ཡིག་བཞག་གནང་བ་ལྟར་
ཡིན་ཏེ། མདོ་རྩ་བ་མཚོ་སྣ་བའི་མཆན་དང་བཅས་པ་ལས་ཟླ་བ་
ཤོལ་དོར་བ་ནི་རྒྱལ་བོའི་རྗེས་སུ་འབྲང་ཞེས་གསུང་པས། ཤོལ་དོར་
བའི་ཚེ་ན་སྟོན་ཟླ་འབྲིང་བོ་གཉིས་སུ་རྒྱལ་བོས་བྱས་ན། ཞེས་པ་
ནས། ཟླ་བ་དེ་གཉིས་གང་ལ་སྲ་བརྐྱང་གདིང་ཞེ་ན། དབྱར་
གནས་ཟླ་བ་གསུམ་གྱི་ཐ་མའི་དུས་ཀྱི་དགག་དབྱེ་ཇི་ལྟ་བ་བཞིན་དུ་
ཕྱིས་དེའི་ཉིན་པར་སྲ་བརྐྱང་གདིང་བར་བྱ་ཡི་ཤོལ་ཟླའི་རྗེས་སུ་་་་
འབྲང་བས་ནི་མི་བྱའོ། ། ཞེས་ཟླ་བ་དགུ་བ་ལ་ཤོལ་ཟླ་བྱུང་ན་དགུ་
བ་ཕྱི་མ་ཤོལ་ཟླ་ཡིན་པས་དེའི་རྗེས་སུ་མི་འབྲང་བར་གསུངས་པའི་
ཕྱིར་རོ། ། ཞེས་གསུངས་སོ། ། དེང་སང་འདི་ཙམ་ཡང་ཤེས་
མཁན་དཀོན་པར་སྣང་བས་གསུང་སྒྲོས་འདི་བཀོད་པ་ཡིན་ལ། ད་
དུང་གསུང་སྒྲོས་གལ་ཆེན་འགའ་ཡོད་པའང་རིམ་གྱིས་འགོད་པར་
བྱའོ། ། དེ་ལྟར་བཀྲ་ཤིས་ཆོས་སྡིངས་སུ་བཞུགས་པའི་བགྲང་བྱ་
བཞིའི་རིང་ལ་སློབ་མ་རྣམས་ལ་དཔེ་ཁྲིད་གནང་བ་རྒྱུན་ཆགས་སུ་
མཛད་པའི་སྟེང་དགུན་བཅད་རྒྱའི་ངོས་ལྷག་ལྷ་འགའི་ལྗགས་བསྙེན་
གནང་ནའང་ས་བོན་མ་བྱུང་བས་གསལ་བར་འབྲི་མ་ནུས་སོ། །
སྨྲས་པ། རྒྱལ་ཀུན་ཡེ་ཤེས་འོད་ཀྱི་དྲ་བ་ལས། །མཚམས་
སྤྲིན་ལང་ཚོ་གསར་བའི་འཛུམ་གྲོལ་ཏེ། །སྒྲིབ་གཉིས་འཁྲི་ཤིང་་་་
་་་་་་གཅོད་པའི་རལ་གྲི་འཆང་། །ཀུན་རྨོངས་གཡུལ་ལས་རྒྱལ་བའི་
མགོན་དུ་བསྟེན། །དགའ་བ་བརྒྱ་ལྡན་ལུགས་བཟང་ནམ་མཁའི་་་་
ནོར། །བཤད་སྒྲུབ་གོ་ལའི་ཤུགས་ཀྱིས་དྲངས་པའི་མཐུས། །ཐུབ་
བསྟན་པད་ཚལ་དར་ཞིང་རྒྱས་གྱུར་པའི། །ངོ་མཚར་གླིང་མཆོག་ལྷ་
ཡི་དགའ་ཚལ་དེར། །ལུང་རྟོགས་ཡོན་ཏན་ཆུ་ཡི་འཁུར་འཛིན་་་་་
504

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
པའི། །རྒྱལ་སྲས་ནམ་མཁའི་གླང་བོ་མཆོག་འདི་ཡིས། །ལེགས་པར་
བཤད་པ་ཡན་ལག་བརྒྱད་ལྡན་ཆར། །སྐལ་བཟང་ཕན་བདེའི་ལོ་
ཏོག་གསོས་སུ་སྩལ། །བློ་བཟང་ཆོས་ཀྱི་ཉི་མ་འོད་སྟོང་ཅན། །གཞན་
ཕན་འཕྲིན་ལས་ཤུགས་ཀྱིས་འདྲེན་མཁས་པའི། །དཀྱིལ་འཁོར་རྒྱ་
མཚོའི་བདག་པོ་མཆོག་དེ་ལས། །རྣམ་དག་དབང་བཞིའི་བདུད་རྩི་
རྫོགས་པར་གསོལ། །ཁྱབ་བདག་འཁོར་ལོའི་མགོན་པོ་དེ་ཡི་དྲུང་། །
དོན་ལྡན་བསྔགས་པ་ཚངས་སྲས་ཕང་འགྲོའི་དབྱངས། །ཞབས་པད་
བསྐལ་བརྒྱའི་སྲིད་དུ་ལྷུན་ཆགས་པའི། །བདེན་ཚིག་མེ་ཏོག་ཆར་
དང་བཅས་ཏེ་མཆོད། །ངེས་འབྱུང་ནོར་བུའི་རྒྱན་འཆང་སྐལ་བཟང་
དག །ཤཱཀྱའི་རྒྱལ་བོའི་སྲས་སུ་བསྐྲུན་དང་ལྷན། །དད་གཏོང་ནོར་
གྱིས་མཛེས་པའི་སྐྱེ་བོ་མང་། །རྣམ་དག་ཐར་བའི་ལམ་བཟང་དྲང་
བོར་བཙུད། །དྲི་བྲལ་ལྷག་བསམ་ཉི་མའི་དཀྱིལ་འཁོར་ལས། །ལུང་
རིགས་ཚ་ཟེར་འབར་བའི་གཟི་འཁྱུག་པ། །ཆོས་མངོན་འཇིག་རྟེན་
གསལ་བའི་སྒྲོན་མེ་དང། །རྒྱལ་དང་དེ་སྲས་མཆོད་པའི་སྤྲིན་དུའང་
གྱུར། །བཀྲ་ཤིས་གཡས་འཁྱིལ་དུང་གི་ཁོག་པ་ལས། །ལུང་རིགས་
དབྱངས་སྙན་ཟད་པ་མེད་པའི་སྒྲ། །འཇིག་རྟེན་དབང་ཕྱུག་དགྱེས་
པའི་མཆོད་སྤྲིན་དུ། །ཕུལ་བའི་དགེ་མཚན་ཕུང་བོ་རི་བས་མཐོ། །
འཕགས་བོད་གཞུང་ལུགས་ལི་ཤི་ལ་ཟོས་པའི། །ཞལ་སྐྱེས་དབུགས་
ཀྱི་ཟགས་མ་ཕྲ་མོར་ཡང་། །ལེགས་བཤད་བླ་ན་མངར་བའི་དྲིས་་
བཟུང་བས། །དཔྱོད་ལྡན་ཀུན་ཡིད་ལྕགས་ཀྱུ་མེད་པར་དྲང༌། །བཀྲ་
ཤིས་ཆོས་སྡིངས་ཆོས་ཀྱི་སྡེ་ཆེན་པོར། །ལེགས་བཤད་ནོར་བུའི་གྲུ་
ཆར་ཕབ་པའི་མོད། །སྐལ་ལྡན་དགའ་དད་རླབས་བརྒྱ་འཕྱུར་བའི་
རྩེར། །བསྔགས་བརྗོད་ཝུ་ཕྲེང་དཀར་བོའི་མེ་ཏོག་མཛེས །ཚུལ་
505

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གནས་ཁྲིམས་ལྡན་རྒྱ་མཚོའི་མགོན་པོ་གང། །གཙུག་གི་ནོར་བུར་
བསྙེན་པའི་མན་ངག་ཀླུང་། །སླར་ཡང་ལྗོངས་འདིར་འདྲེན་པའི་་
བྱེད་པོ་རུ། །སྙིགས་དུས་ཐུབ་པའི་གདུང་འཚོབ་མག་དེ་་་་་
བསྐོས། །དབང་ལུང་ཁྲིད་རྒྱུན་རྣམ་དག་ལྷ་ཡི་ཆབ། །མན་ངག་ཝུ་
ཕྲེང་དཀར་བོའི་དོ་ཤལ་ཅན། །སྤྲོ་ཞིང་བསྡུ་བའི་བྱེད་པོར་མངའ་
གསོལ་བའི། །བསྟན་འཛིན་མ་དྲོས་ཆུ་གཏེར་ཆེ་འདིར་བསྔགས། །
ཡང་སྙིགས་འདམ་རྫབ་ཁྲོད་དུ་སྐྱེད་བསྲིངས་པའི། །རྒྱལ་སྲས་པདྨ་
དཀར་བའི་ལྗོན་པ་འདིར། །ཉེས་སྐྱོན་དྲི་མས་ཡོངས་བཏང་འདབ་
བརྒྱའི་ཕྲེང་། །དཔག་ཡས་ཡོན་ཏན་དྲི་ངད་འཐུལ་བཞིན་བཞད། །
དྲི་བྲལ་ལྷག་བསམ་རང་མདངས་རབ་ཏུ་དཀར། །ཀུན་ཕན་མཛད་
བཟང་རི་མོ་གཡས་སུ་འཁྱིལ། །ལེགས་བཤད་དབྱངས་ཀྱིས་ས་གསུམ་
གདུང་འཕྲོག་པའི། །མཁས་གྲུབ་སྐྱེས་པ་ལྔ་བ་འདི་སྨད་བྱུང༌། །ཀྱེ་
མ་འཁོར་བ་མཚན་མོའི་མུན་སྟུག་ཁྲོད། །གཏོལ་མེད་འཕྱན་པའི་
ཉམ་ཐག་བདག་ཉིད་ལ། །རྟོགས་བརྗོད་སྤེལ་བའི་བསོད་ནམས་གློག་
གི་སྒྲོན། །སྡིག་ལྟུང་གཡང་ལས་སྐྱོབ་པའི་གྲོགས་སུ་སྩལ། །ཞེས་མདོ་
རྒྱུད་རྒྱ་མཚོའི་མངའ་བདག ༧ཡོངས་ཀྱི་དགེ་བའི་བཤེས་གཉེན་
ཆེན་མོ་རྗེ་བཙུན་ཛྙཱ་ན་ས་རའི་ཐུན་མོང་གི་རྟོགས་པ་མདོ་ཙམ་བརྗོད་
པ་བདེན་གཏམ་ཤེལ་གྱི་མེ་ལོང་ཞེས་བྱ་བ་ལས་ཆོས་གྲྭ་ཆེན་མོ་བཀྲ་
ཤིས་འཁྱིལ་དང་དཔལ་ལྡན་བཀྲ་ཤིས་ཆོས་སྡིངས་སོགས་སུ་འཆད་
རྩོད་རྩོམ་གསུམ་གྱི་སྒོ་ནས་བསྟན་པ་ལ་བྱ་བ་རྒྱ་ཆེར་མཛད་པའི་ཚུལ་
ཅུང་ཟད་བརྗོད་པའི་སྐབས་ཏེ་ལྔ་བའོ། །
506

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
སྐབས་དྲུག་པ། ཐུབ་བསྟན་ཉམས་ཆག་ཆེན་པོ་བྱུང་
སྐབས་སུ་བསྟན་འགྲོའི་དོན་གནང་ཚུལ།
རྒྱལ་ཀུན་ཐུགས་གསང་ཆུ་གཏེར་བསྲུབས་སྐྱེས་པའི། །
ཡིད་འོང་ཟླ་བ་གསར་བའི་ལང་ཚོ་ཅན། །
སྐྱེ་དགུའི་ཡིད་ཀྱི་ཆོམ་རྐུན་སྨིན་ལེགས་མས། །
མི་འགྱུར་བདེ་བ་མཆོག་གི་དངོས་གྲུབ་སྩོལ། །
གཉིས་པ་ནི། དགུང་ལོ་ཞེ་གཉིས་པ་རབ་རྒྱལ་ས་ཁྱིའི་ལོར་
ཡང་སྔར་བཞིན་དགེ་ལྡན་བཀྲ་ཤིས་ཆོས་སྡིངས་སུ་འཛིན་གྲྭ་སོ་སོའི་
སློབ་འབངས་རྣམས་ལ་བཀའ་པོད་ཆེན་པོ་རྣམས་ཀྱི་ཞིབ་ཁྲིད་སྩོལ་བ་
དང་། དམ་པ་ཉིད་ཐུགས་དམ་ཉམས་བཞེས་དང་དཔེ་གཟིགས་ལ་
བརྩོན་པ་ཆུ་བོའི་རྒྱུན་བཞིན་གནང་བའི་མུར་བཞུགས་བཞིན་པ་ལ།
ལོ་དེའི་ཟླ་བརྒྱད་པ་ནས་བཟུང་སྟེ་དུས་དེའི་སེམས་ཅན་སྤྱི་མཐུན་གྱི་
ལས་ཀྱི་རྣམ་པར་སྨིན་པ་ཡོངས་སུ་སྨིན་ཅིང་། སྙིགས་མའི་རྒུད་པ་
མཚོ་ལྟར་བརྡོལ་བའི་དབང་གིས་སྐྱེ་དགུའི་ཕན་པ་དང་བདེ་བ་འབྱུང་
བའི་གཞི་གཅིག་པུར་གྱུར་པའི་བཤད་སྒྲུབ་ཆོས་ཀྱི་སྡེ་ཐམས་ཅད་
གཏོར་ནས་མིང་གི་ལྷག་མ་ཙམ་དུ་གྱུར་པར་བརྟེན། དམ་པ་འདི་
ལ་ཕ་ཁྱིམ་ངེས་པ་ཅན་ཞིག་མ་མཆིས་པས། ཁོང་གི་འཁྲུངས་ཡུལ་
གཅན་ཚའི་རི་རྒན་ནང་དུ་ཕྱགས་ཕེབས་ཏེ་ཟླ་དགུ་བའི་ཚེས་བཅོ་ལྔ་
ནས་ངུར་སྨྲིག་གི་ན་བཟའ་དོར་ཞིང་གྲོང་ཆས་སྤྲས་ནས་ཁྱིམ་པ་་་་
རྣམས་དང་མཉམ་དུ་སོ་ནམ་གྱི་ལས་ལ་ཞུགས། དེ་དག་གི་སྐབས་
507

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སུ་བདག་ཅག་ཕལ་བ་རྣམས་ནི་སེམས་ཁོང་དུ་ཆུད་ཅིང་གདུང་བ་ལ་
སྤྱོད་བཞིན་མཆིས་མོད། དམ་པའི་སྐྱེས་བུ་མཆོག་འདིས་ནི།
སྤྱོད་འཇུག་ལས། བདག་གི་ལུས་དང་ལོངས་སྤྱོད་དང་། །དུས་་
གསུམ་དགེ་བ་ཅི་མཆིས་པ། །སེམས་ཅན་ཀུན་གྱི་དོན་སྒྲུབ་ཕྱིར། །
ཕངས་པ་མེད་པར་བཏང་བར་བྱ། །བདག་གིས་ལུས་ཅན་ཐམས་
ཅད་ལ། །ལུས་འདི་ཅི་བདེར་བྱིན་ཟིན་གྱིས། །རྟག་ཏུ་གསོད་དང་
སྨོད་པའམ། །བརྡེག་སོགས་ཅི་དགར་བྱེད་ལ་རག །བདག་གི་ལུས་
ལ་རྩེ་བྱེད་དམ། །ཅོ་འདྲི་ག་ཞའི་རྒྱུ་བྱེད་ཀྱང་། །བདག་གི་ལུས་འདི་
བྱིན་ཟིན་གྱིས། །འདི་ཡི་ཁ་ཏས་ཅི་ཞིག་བྱ། །ཞེས་སོགས་ཀྱི་དོན་
ཐུགས་ལ་དགོངས་ཤིང་ཚིག་གསུང་བཞིན་སོ་ནམ་བྱས་པ་ཡིན་ཞེས་
ཞལ་ནས་གསུངས་སོ། ། འགྲོ་བའི་མགོན་པོ་འདི་ཉིད་ཀྱིས་ནི་
རིང་མོ་ཞིག་ནས་བྱང་ཆུབ་ཀྱི་སེམས་བསྐྱེད་ཅིང་རྫོགས་སྨིན་སྦྱང་
གསུམ་མཐར་ཕྱིན་ཏེ་ཡང་དག་མཐའ་མངོན་དུ་བྱས་ཟིན་ནའང་།
སྐུ་ཚེ་འདིར་ཡང་བཀའ་གདམས་སྙན་བརྒྱུད་ཀྱི་མན་ངག་ཁྱད་པར་
ཅན་ཐེག་མཆོག་བློ་སྦྱོང་གི་གདམས་ངག་ཐུགས་དམ་གྱི་མཐིལ་དུ་
བཟུང་ཞིང་མྱོང་བ་ཐོན་པས ལུས་སྲོག་ལོངས་སྤྱོད་དུས་གསུམ་
བསགས་པའི་དགེ་ཚོགས་དང་བཅས་པ་སེམས་ཅན་གྱི་དོན་དུ་གཏོང་
བ་ལ་ཡ་ང་བ་ཅུང་ཟད་ཙམ་ཡང་མེད་པའི་སྙིང་སྟོབས་རྨད་དུ་བྱུང་བ་
མངའ་བའི་དབང་གིས་སོ་ནམ་སོགས་ལས་མི་འཚམས་པ་དག་བྱེད་
དགོས་བྱུང་རུང་ཅི་མི་སྙམ་པར་ལྷོད་ཆགས་སེ་བཞུགས་ཤིང་། བྱང་
ཆུབ་ཀྱི་སེམས་རིན་པོ་ཆེའི་གསལ་འདེབས་དང་འབོག་འདོན་གྱི་ཆ་
རྐྱེན་འབའ་ཞིག་ཏུ་འཁྱེར་བར་མཛད་པ་འདི་ནི་ཆེས་ངོ་མཚར་རྨད་
དུ་བྱུང་བའི་རྣམ་པར་ཐར་བ་ཞིག་ཡིན་ནོ། ། གཞན་ཡང་།
508

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
སྐབས་དེ་དག་ཏུ་བསྟན་བཅོས་ཆེན་པོ་དབུ་མ་ལ་འཇུག་པ་ཚར་བརྒྱ་
ཕྲག་ལྷག་ཞལ་འདོན་གནང་ཞིང་ཐུགས་དམ་ཉམས་བཞེས་ཀྱི་རིམ་པ་
ཐལ་ཆེར་ཀྱང་གསང་སྟབས་ཀྱིས་མ་ཆག་པར་མཛད། དེ་ལྟར་ཟླ་བ་
གཉིས་ཙམ་ལ་སོ་ནམ་གྱི་ལས་བྱས་རྗེས་སྐྱབས་མཆོག་བསླུ་བ་མེད་པ་
གསུམ་གྱི་ཐུགས་རྗེ་དང་ཉིད་ཀྱི་ལུང་དང་རྟོགས་པའི་ཡོན་ཏན་རིན་
པོ་ཆེའི་གཟི་བྱིན་སྤྱི་དང་། ལྷག་པར་དུ་འཇམ་མགོན་ཆོས་ཀྱི་རྒྱལ་
ཐོས། ཚུལ་ཁྲིམས་ཉེས་སྤྱོད་དྲི་མ་འཁྲུད་པའི་ཆུ། །ཉོན་མོངས་ཚ་
གདུང་སེལ་བ་ཟླ་བའི་འོད། །སྐྱེ་དགུའི་དབུས་ན་ལྷུན་པོ་ལྟ་བུར་་
བརྗིད། ། སྟོབས་ཀྱི་བསྡིགས་པ་མེད་པར་འགྲོ་ཀུན་འདུད། ། ཅེས་
གསུངས་པ་ལྟར་དམ་པ་ཉིད་ཀྱི་ཐུགས་རྒྱུད་ཀྱི་ཚུལ་ཁྲིམས་རྣམ་པར་
དག་པའི་མཐུ་ལས་མཛད་བཟང་རྨད་དུ་བྱུང་བ་མང་བོས་སྐྱེ་དགུ་མི་
བསྲུན་པ་དག་གི་ཡིད་ཀྱང་དབང་མེད་དུ་བཀུགས་ཏེ་དད་པར་གྱུར་
ཅིང་། དེའི་རྐྱེན་གྱིས་གྲོང་དཔོན་ཚོས། ཁྱེད་ནི་ཡུལ་དང་ཉེ་་
འབྲེལ་སོགས་མེད་པའི་མི་བདག་མེད་ཅིག་ལགས་པས་མཐུན་རྐྱེན་
གཞུང་ནས་སྦྱོར་ཆོག ད་ནས་སོ་ནམ་གྱི་ངལ་ལས་སོགས་ལ་ཞུགས་
མི་དགོས་ཞེས་གནང་བ་ཡང་དག་པར་བྱིན། དེར་བརྟེན་གྲོང་དང་
ཙུང་ཟད་ཁད་རིང་བའི་ལུང་འགག་དབེན་པ་ཞིག་ན་ཁང་མིག་ཆུང་
བ་ཞིག་མཆིས་པ་ལ། དེའི་བདག་པོར་གྲོང་ཆས་སོགས་རིན་དུ་
གནང་ནས་ཉོས་ཏེ། སླར་ཡང་སྐུ་ལ་ངུར་སྨྲིག་གི་ན་བཟའ་གསོལ་
ཞིང་། འགྲེལ་བ་དོན་གསལ་སོགས་གཞུང་མང་བོ་སྐྱོར་སྦྱངས་དང་
རིམ་གཉིས་ཀྱི་རྣལ་འབྱོར་ཟབ་མོའི་ཉམས་བཞེས་ཀྱི་ངང་ནས་་
བཞུགས་སོ། ། སྐབས་དེར་གཟིམ་ཁང་གི་ཉེ་འཁོར་དུ་ཆུ་མེད་
པས། ཐག་ཅུང་ཟད་རིང་བའི་ཡུལ་དུ་ཆུ་ལེན་པར་ཕེབས་དགོས་
509 ―

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བྱུང་ཞིང་དུས་ཡུན་རིང་བོར་དེ་ལྟར་མཛད་དགོས་ན་ཧ་ཅང་ཉེན་ཁ་
ཆེ་བ་ཞིག་སྟེ། སྐབས་དེར་གྲྭ་ཆས་ཅན་ཞིག་ཡུལ་དེར་གནས་པ་མི་
མ་རུང་བ་ཞིག་གིས་མཐོང་ནས་སྲིད་གཞུང་ལ་ཞུ་གཏུགས་བགྱིས་ཚེ་
རྒྱལ་ཁྲིམས་བཙན་པོས་མནར་གཅོད་ཉམས་སུ་མྱོང་བར་གདོན་མི་ཟ་
ལ། དེར་མ་ཟད་བཞེས་ཆུ་ཙམ་གྱི་ཆེད་དུ་ཡུལ་ཐག་རིང་དུ་ཕར་
ཕེབས་ཚུར་ཕེབས་གནང་དགོས་བྱུང་ན་ཐུགས་དམ་དགེ་སྦྱོར་ལའང་
ཤིན་ཏུ་གནོད་པར་གོར་མ་ཆག་གོ རྒྱུ་མཚན་དེ་དག་གི་ཕྱིར་་་་
གཟིམ་ཁང་གི་ཉེ་འཁོར་དུ་བྲག་ལོག་ཅིག་མཆིས་པ་གཟིགས་ནས་འདི་
ནས་ཆུ་ཞིག་བརྡོལ་ན་ཅི་མ་རུང་སྙམ་དུ་དགོངས་ཏེ། བྲག་སྲུབས་
སུ་ཤིང་ཐུར་ཞིག་བཙུགས་པ་ན་དྭངས་ཤིང་གསལ་བའི་ཆུ་ཆེན་པོ་
ཞིག་གློ་བུར་དུ་བརྡོལ་ནས་བྱུང་། དེ་ལ་བརྟེན་ནས་ཡུལ་མི་རྒན་
གཞོན་ཐམས་ཅད་ཀྱིས་ངོ་མཚར་དུ་འཛིན་ཅིང་དད་གུས་ཤིན་ཏུ་
འཕེལ་བར་གྱུར་ཅིང་། ཡུལ་དེའི་ཧོས་རིགས་རྣམས་ཀྱིས་ཀྱང་ཤིརྵ་
ཏུ་ངོ་མཚར་བའི་གཏམ་དུ་དེང་དུས་སུའང་གླེང་བ་ཐོས་ལ། ཕྱི
ཆུ་དེ་སྦུག་ལམ་ནས་གྲོང་སྡེ་མང་བོར་དྲངས་ཏེ་འགྲོ་ཕན་རྒྱ་ཆེན
འབྱུང་བཞིན་པར་མ་ཟད་ཨ་ཁུ་ཚང་གི་ཆུ་ཞེས་མིང་དུའང་འཇག
སོ། ། འདི་ནི་དམ་པ་ཉིད་སྣང་སྲིད་འདོད་དགུར་བསྒྱུར་ནུ༔
པའི་གྲུབ་པའི་གོ་འཕང་མཐོན་པོར་གཤེགས་པའི་འབྲས་རྟགས་ཡ
དག་ཏུ་མ་ཟད། ཆད་ལྟ་བ་མང་བོས་ས་ཆེན་པོ་གང་བའི་ཡུལ་དུ
དེར་ངོ་མཚར་བའི་སྒྱུ་འཕྲུལ་གྱི་ཆ་ཤས་འདི་ལ་བརྟེན་ནས་དཔག་
མེད་པའི་སྐྱེ་འགྲོ་དཀོན་མཆོག་བསླུ་བ་མེད་པ་དང་ལས་འབྲས་
ཡིད་ཆེས་པའི་དད་པའི་ས་ལ་བཀོད་དེ་འཕྲལ་ཡུན་གྱི་ཕན་བདེའི་
ལ་སྦྱར་བ་འདི་ནི་ཤིན་ཏུ་ངོ་མཚར་བའི་རྣམ་པར་ཐར་བ་ཟླ་དང་བྲ
510

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
བ་ཞིག་ཏུ་གྲུབ་པའི་རྒྱུ་མཚན་ལུང་དང་རིགས་པའི་ལམ་ནས་རྒྱ་ཆེར་
སྙད་དུ་ཡོད་ཀྱང་ཡིག་ཚོགས་ལ་འཇིགས་ནས་མ་སྤྲོས་སོ། །
དགུང་ལོ་ཞེ་གསུམ་པ་ས་ཕག་ནས་བཟུང་བགྲང་བྱ་གསུམ་གྱི་རིང་ལ་
ཡུལ་དེར་དུས་སྔ་ཕྱི་ཀུན་ཏུ་ཧ་ཅང་མཐོང་དཀོན་པའི་མུ་གེས་བསྐལ་
བ་ཡ་ང་བ་བྱུང་སྟེ། མི་མང་བོ་བཀྲེས་ལྟོགས་ཀྱིས་གདུང་བ་མི་་
བཟད་པས་མནར་ཞིང་ལྔ་ལམ་དུ་བཞུད་པའང་ཆེས་མང་ལ། ཅུང་
དྲེགས་པར་རློམས་པ་དག་གིས་ནི། ལྟོགས་ན་རྐུས་དྲན། སྐྲག་ན་
སྐྱབས་དྲན་ཞེས་པ་ལྟར་རྐུ་འཕྲོག་སོགས་མི་དགེ་བའི་ལས་ལ་བག་
མེད་དུ་སྤྱོད་པའི་སྐབས་སུ། དམ་པ་མཆོག་འདིས་ནི་སྲོག་དང་
བསྡོས་ཏེ་ཐུགས་རྒྱུད་ཀྱི་ཚུལ་ཁྲིམས་ཁོ་ནར་གཅེས་སྤྲས་གནང་ཞིང་།
གོང་ནས་སྩལ་བའི་ཟས་སྲང་འགའ་ཙམ་ལ་བརྟེན་ནས་སྲན་བཙུག་སྟེ་
བཞུགས་ཀྱང་སྐུ་ལུས་ལ་ཉེར་འཚེ་ཆེན་པོ་ཅི་ཡང་མ་བྱུང་ངོ་། །
སྤྱིར་རེ་དོགས་དང་བརྣབ་སེམས་སྤངས་ནས་དཀོན་མཆོག་རིན་པོ་ཆེ་
གསུམ་ལ་བློ་ལང་འགེལ་བྱེད་ནུས་ན་འཚོ་བས་ཕོངས་པ་ག་ལ་སྲིད་དེ།
སྔོན་སྟོན་པ་ཐུགས་རྗེ་ཅན་གྱིས་བྱང་ཆུབ་མཆོག་ཏུ་ཐུགས་བསྐྱེད་དུས་
བདག་གི་བསྟན་པ་ལ་ཆོས་གོས་ངུར་སྨྲིག་སོར་བཞི་ཙམ་འཆང་བའང་
བཟའ་བཏུང་བསམ་པ་བཞིན་མ་ཐོབ་ན་བདག་གིས་སངས་རྒྱས་་་
ཐམས་ཅད་བསླུས་པས་སངས་རྒྱས་མི་ཐོབ་པར་གྱུར་ཅིག་ཅེས་དམ་
བཅའ་གནང་ཞིང་། ཁྱིམ་པའི་སྐྱེ་བོ་ཐམས་ཅད་ཀུན། །སོར་མོའི་
སྟེང་དུ་ཞིང་རྨོད་ཀྱང་། །ང་ཡི་རབ་ཏུ་བྱུང་བ་རྣམས། །འཚོ་བས་
ཕོངས་པར་མི་འགྱུར་རོ། །ཞེས་གསུངས་པས་སོ། ། དེ་ལྟར་་་་་
ཐུགས་དམ་དགེ་སྦྱོར་ལས་གཡེལ་བ་མེད་པའི་ངང་ནས་སེམས་ཅན་ལ་
དམིགས་པའི་སྙིང་རྗེ་ཆེན་པོས་ཀུན་ནས་བསླངས་ཏེ་མཆོག་གསུམ་གྱི་
511

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཐུགས་རྗེའི་བསྐུལ་བའི་གསོལ་འདེབས་རྟག་ཏུ་བྱེད་བཞིན་པའི་་་
སྐབས་ཤིག་མཚན་ལམ་དུ། བསླུ་མེད་བླ་མ་མཆོག་གསུམ་ཐུགས་རྗེ་
དང་། །བསྟན་སྲུང་མཐུ་སྟོབས་བདག་ཅག་དད་མོས་མཐུས། །འགྲོ་
བའི་ལམ་སྟོན་དགེ་བའི་བཤེས་གཉེན་ཆེ། །ཚེ་དཔག་མེད་བཞིན་
བསྐལ་བརྒྱཪ་ཞབས་བརྟན་ཤོག ། ཅེས་ཤིས་པ་བརྗོད་པའི་
དབྱངས་སྙན་དལ་བར་སྒྲོག་པ་ཤིག་གསལ་བར་རྨིས་པར་གསུངས།
ཚིག་འདི་གང་ཟག་གང་འདྲ་ཞིག་གིས་བརྗོད་པ་དང་ཇི་འདྲ་ཞིག་གི་
ལྟས་ཡིན་པ་གསལ་བར་མི་གསུང་ན་ཡང་མགོན་པོ་གང་ཉིད་བསྟན་
འགྲོའི་སྤྱི་དཔལ་དམ་པར་ཞབས་པད་བསྐལ་བརྒྱར་བརྟན་པའི་
བདེན་ཚིག་ཤིས་པ་བརྗོད་པའི་དབྱངས་སུ་མཁའ་འགྲོ་ཆོས་སྲུང་་་་
རྣམས་ཀྱིས་བསྒྲགས་པར་གདོན་མི་ཟ་སྙམ་མོད། གསང་བ་བསམ་
གྱིས་མི་ཁྱབ་པའི་གནས་འདི་འདྲ་སོ་སྐྱེ་འཆིང་བ་ཀུན་ལྡན་བདག་
འདྲས་ཁ་ཚོན་གཅོད་པའི་ཡུལ་མ་ཡིན་ནོ། ། སྤྱིར་རང་བཞིན་
གྱིས་རྨི་ལམ་གསལ་བའི་གང་ཟག་ཡོད་ནའང་། དམ་པ་འདི་ཉིད་
དེ་དག་དང་མི་འདྲ་བར་དོན་གལ་བོ་ཆེ་གང་གི་སྐབས་སུ་ཡང་ཆེད་དུ་
གཏད་ནས་མཚན་ལམ་བཟུང་བའམ་སྐབས་འགར་ཆེད་དུ་མ་གཏད་
ཀྱང་ཕྱིས་འབྱུང་གི་དོན་དག་གསལ་ཞིང་མ་འཁྲུལ་བར་སྟོན་པར་སྣང་
བའི་ཚུལ་གོང་ནས་ཐོ་རེ་བ་བརྗོད་ཟིན་པ་དང་ད་དུང་བརྗོད་པར་
འགྱུར་བ་དག་ལས་རྟོགས་ནུས་པས། འདི་ནི་ལྷག་པའི་ལྷས་རྗེས་སུ་
བཟུང་བའམ། རྫོགས་རིམ་གྱི་རྟོགས་པ་མཐོན་པོར་སླེབས་ཏེ་རྨི་
ལམ་འབྱོངས་པའི་འབྲས་རྟགས་ཡང་དག་ཏུ་ངེས་སམ་སྙམ།
དགུང་ལོ་ཞེ་དྲུག་པ་ཆུ་སྟག་ལོ་ཡུམ་སྐུ་བསྙུན་པ་གསན་འཕྲལ་ཡུམ་གྱི་
བཞུགས་ཡུལ་བྲག་ཁང་སྣ་ཁར་ཕེབས་ནས་ཟླ་བ་གཅིག་ལྷག་ཙམ་ལ་
512

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
སྒོ་གསུམ་བྱམས་པའི་སྒོ་ནས་བསྙུན་གཡོག་ཚུལ་བཞིན་བསྒྲུབས་པས་
ཡུམ་གྱི་ཐུགས་ཟིན་པ་བྱུང་། བསྙུན་གཡོག་ལེགས་པར་གནང་བའི་
ཞོར་དུ་བཅོམ་ལྡན་སྨན་བླའི་ཆོ་ག་རྒྱས་པ་ཉིན་རེར་ཚར་རེ་གསུང་བ་
མ་ཆག་པ་མཛད། ནག་ཟླའི་ཚེས་བརྒྱད་ཉིན་ཡུམ་འདས་པ་ལ་རྗེས་
ཀྱི་བགྱི་འོས་བྱ་བ་དག་གྲུབ་པར་མཛད་རྗེས་ཕྱིར་བཞུགས་ཡུལ་དུ་
ཕྱགས་ཕེབས་ནས་ཚེས་བཅོ་ལྔའི་ཉིན་དགེ་སློང་བཞི་གདན་དྲངས་ཏེ་
བཅོམ་ལྡན་འདས་ངན་སོང་སྦྱོང་བའི་རྒྱུད་ཀུན་རིག་རྣམ་པར་སྣང་
མཛད་ཀྱི་ཆོ་གའི་སྒོ་ནས་ཁྲུས་ཆོག་གསུངས་ཏེ་མ་ཡུམ་གྱི་རྣམ་པར་
ཤེས་པ་བདེ་ལྡན་ཞིང་དུ་འཕོ་བའི་མཚམས་སྦྱོར་གནད་སྨིན་གནང་།
ས་ག་ཟླ་བའི་ཚེས་གཅིག་གི་ཐོ་རངས་ཀྱི་དུས་སུ་མཚན་ལམ་དུ།
དགེ་བའི་བཤེས་གཉེན་ཞིག་གིས་དྲིལ་བུ་སི་ལི་ལི་དཀྲོལ་བཞིན།
འདི་ནས་ནུབ་ཀྱི་ཕྱོགས་རོལ་ན། །འོད་དཔག་མེད་ཀྱི་ཞིང་ཁམས་
ཡོད། ། སུ་ཞིག་དེ་ཡི་མཚན་བརྗོད་ན། །ཚེ་འདས་དེ་རུ་སྐྱེ་བར་་
འགྱུར། །ཞེས་གསུང་བ་ཞིག་གསལ་བར་རྨིས་ཤིང་། དེ་ལ་བརྟེན་
ནས་ངན་སོང་སྦྱོང་བའི་རྒྱུད་ཀུན་རིག་རྣམ་པར་སྣང་མཛད་ཆེན་པོའི་
ཆོ་གའི་བྱིན་རླབས་དང་། དེའི་ལྷ་ཚོགས་རྣམས་ཀྱི་ཐུགས་རྗེ་ལ་
སྙིང་ནས་ཡིད་ཆེས་ཀྱི་དད་གུས་འགྱུར་བ་མེད་པ་ཞིག་ཐུགས་རྒྱུད་ལ་
འཁྲུངས་པར་གསུངས་སོ། ། མཚན་ལམ་དང་གསུང་འདི་དག་ལ་
དཔགས་ན་བཅོམ་ལྡན་རྣམ་པར་སྣང་མཛད་ཆེན་པོའི་ཆོ་གའི་བྱིན་
རླབས་དང་། དམ་པ་ཉིད་ཀྱི་ཐུགས་རྗེ་ལས་མ་ཡུམ་བདེ་ལྡན་ཞིང་
གི་མཆོག་ཏུ་པདྨ་ལས་རྫུས་ཏེ་སྐྱེས་ནས་མགོན་པོ་འོད་མཐའ་ཡས་
པའི་ལེགས་གསུང་ཆོས་ཀྱི་བདུད་རྩི་ལ་ལོངས་སྤྱོད་པའི་སྐལ་བ་ཅན་
དུ་གྱུར་པར་ངེས་སྙམ་མོ། ། དམ་པ་འདི་ཉིད་མཁས་བཙུན་་་་་
513

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བཟང་བོའི་ཡོན་ཏན་ཡོངས་སུ་རྫོགས་ཀྱང་བཀའ་དྲིན་ཅན་གྱི་མ་ཡུམ་
སྙུང་བའི་ཚེ་སྙུན་གཡོག་ཚུལ་བཞིན་བསྒྲུབས་པ་ནི། ཇི་སྐད་དུ།
སྐྱེས་བུ་དམ་པ་རྣམས་ནི་བྱ་དཀའ་བའི་སྤྱོད་པ་དུ་མ་དག་གིས་རྣམ་
པར་སྨིན་པའི་སྟོབས་བསམ་གྱིས་མི་ཁྱབ་པའང་མཐོང་བའི་ཆོས་ལ་
རེག་པར་འགྱུར་རོ། ། ཞེས་གསུངས་པའི་མཛད་སྤྱོད་རྨད་དུ་བྱུང་
བ་བདག་གིར་བཞེས་པ་ཡིན་ལ། དེ་ཡང་། བདག་ལ་བརྩེ་བར་
མཛད་མཛད་ནས། །ཉིན་རེ་བཞིན་དུ་བདག་ལུས་ལས། །ཆ་ཤས་
གསུམ་ཙམ་ཤ་བཅད་དེ། །ཆ་ཤས་ཡབ་ཡུམ་གཉིས་ལ་འབུལ། །ཞེས་
བདག་ཅག་གི་སྟོན་པས་སློབ་པ་ལམ་གྱི་གནས་སྐབས་སུ་ཡབ་ཡུམ་ལ་
ལོ་
བཀུར་བསྟི་བྱས་པའི་རྣམ་ཐར་ཉམས་སུ་བཞེས་པ་ཉིད་དོ། །
སྔ་ཕྱི་དེ་དག་ཏུ་ཡམས་ནད་ཀྱིས་གཙེས་ཤིང་ཉམ་ཐག་པའི་སེམས་
ཅན་དཔག་ཏུ་མེད་པ་གཟིགས་པའི་རྐྱེན་གྱིས་ཤས་མི་བཟོད་པའི་སྙིང་
རྗེ་དྲག་པོས་ཐུགས་རྒྱུད་བསྐུལ་བ་ལ་བརྟེན་ནས་ཕྱག་རྒྱུ་ཅུང་ཟད་
ཡོད་པས་སྨན་ཉོས་ཤིང་། སྐུ་དངོས་ཀྱིས་རྩོལ་བ་ཆེན་པོས་ཡུལ་
དེར་སྐྱེས་པའི་རྩ་བ་མེ་ཏོག་འབྲས་བུ་སོགས་སྨན་མང་བོ་བསྒྲུབས་ཏེ་
གསང་སྟབས་ཀྱིས་སྨན་སྦྱིན་རྒྱ་ཆེར་གནང་བས། ཉེས་གསུམ་གྱི་
གདུང་བ་ལས་གྲོལ་བའི་སྐྱེ་བོ་མཐའ་ཡས་པ་བྱུང་། དེར་བརྟེན་
ཡུལ་མི་རྣམས་ཀྱིས་སྨན་གནང་དགོས་ཞེས་རེ་བའི་འབྲུག་སྒྲ་ཟོལ་མེད་
དུ་འབྱིན་པ་ཟམ་མི་ཆད་པ་དང༌། སྐྱེ་འགྲོ་མང་བོ་ནད་ཀྱི་གདུང་བ་
དྲག་པོས་མནར་བ་ལ་སྙིང་རྗེས་ཀྱང་། རྒྱལ་ཁབ་ཀྱི་བཀའ་ཁྲིམས་
ནི་བཙན་ཞིང་དམ་པས། ཅི་དྲགས་ལ་ཐུག་པ་བྱུང་ནས་ལེགས་ཉེས་
བླང་དོར་དཀོན་མཆོག་ལ་ཞུ་རྒྱུ་ལས་ཐབས་གཞན་གང་ཡང་མེད་པར་
དགོངས་ནས་མཆོག་གསུམ་རིན་པོ་ཆེའི་ཐུགས་རྗེ་བསྐུལ་བའི་གསོལ་
514

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
འདེབས་དྲག་ཏུ་བྱེད་བཞིན་བདེན་པ་བརྡར་ཏེ། སྤྱོད་འཇུག་གི་
ཕྱག་དཔེ་ཞལ་ཕྱེ་ནས་དཔེ་མོ་བཏབ་པར། ཉིན་ཐིག་གི་དབུར།
ཁྱེད་ཀྱི་འདོད་པའི་བདེ་བ་འདི། །བདེ་འབྱུང་ཁ་ན་མ་ཐོ་མེད། །
ཡོན་ཏན་ལྡན་པ་རྣམས་ཀྱི་གནང༌། །གཞན་སྡུད་པ་ཡི་མཆོག་ཀྱང་
ཡིན། །ཞེས་འགྲོ་ཕན་རྒྱ་ཆེར་འོང་བ་སོགས་ཕྱིས་ཀྱི་འབྱུང་བ་གསལ་
བར་བསྟན་པའི་གསུང་འདི་དང་ཐུག་པ་བྱུང་བས། སྨན་གནང་ན་
ཉེས་སྐྱོན་ཅི་ཡང་མི་འབྱུང་བའི་ངེས་པ་བརྟན་པོ་རྙེད་དེ། སྨན་
སྦྱིན་རྒྱ་ཆེར་གནང་བས་ནད་ཀྱི་གདུང་བ་ལས་སྐྱབས་ཏེ་བདེ་བ་ལ་
བཀོད་པའི་སྐྱེ་འགྲོ་དཔག་ཏུ་མེད་པ་བྱུང་ཞིང༌། རིག་གནས་གསར་
བརྗེ་སྐབས་སུ་ཡང་། ཡུལ་མི་རྣམས་ཀྱིས་དམ་པ་འདི་ལ་སྐྱོན་ཞིག་
མཆིས་ན་བདག་ཅག་གི་ཁྲོད་ན་སྐྱོན་མེད་པའི་མི་གཅིག་ཀྱང་གང་ན་
ཡོད། འཚོ་བ་དཀའ་ངལ་བྱུང་སྐབས་དམ་པ་འདིས་གོང་ནས་སྦྱིན་
པའི་ཟས་སྲང་འགའ་ཙམ་ལ་བརྟེན་ནས་འཚོ་ཐབས་གནང་བ་ལས་
ཟས་ཁམ་གང་ཙམ་ཡང་རྐུ་འཁྱེར་གནང་བ་མེད་ལ། སྨན་ཡོན་སྐར་
གང་ཙམ་ཡང་མ་བླངས་པར་སྨན་སྦྱིན་གནང་ནས་བདག་ཅག་ནད་
ལས་གྲོལ་བར་མཛད་པའི་ཕྱིར་ཁོང་ལྟ་བུའི་སྐྱེས་བུ་དམ་པ་གཞན་
ཞིག་གྲོང་སྡེ་འདིར་མེད་ཅེས་མགྲིན་གཅིག་ཏུ་གླེང་བ་ལ་བརྟེན་ཉེས་
སྐྱོན་གཏན་ནས་མ་བྱུང་ཞིང་། ཕྱིས་སྲིད་གཞུང་གིས་གཞུང་གིས་
སྨན་པ་བྱ་དགོས་ཚུལ་གྱི་བཀའ་ནན་སྩལ་བ་ལྟར་བསྒྲུབས་ཏེ་སྨན་
དཔྱད་རྒྱ་ཆེར་གནང་བས། ནད་ལས་གྲོལ་བའི་མི་དཔག་ཏུ་མེད་པ་
བྱུང་སྟབས་སྲིད་གཞུང་ནས་གཟེངས་བསྟོད་བྱས་ཤིང་སྨན་པ་འབུམ་
རམས་པའི་མཚན་རྟགས་དང་གོ་གནས་ཀྱང་ཕུལ། སྨན་དཔྱད་
གནང་བའི་སྐབས་ཀུན་ཏུ། བཅོམ་ལྡན་སྨན་གྱི་བླ་མའི་ཐུགས་རྗེ་
515

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དང་། །དྲང་སྲོང་རིག་འཛིན་རྣམས་ཀྱི་བྱིན་རླབས་མཐུས། །བདག་
གི་སྨན་དཔྱད་བྱས་པའི་མོད་ཉིད་ལ། །ནད་ཀྱི་སྡུག་བསྔལ་མྱུར་དུ་ཞི་
གྱུར་ཅིག ། ཅེས་མི་མངོན་པར་གསུང་བཞིན་ཐུགས་སྨོན་རྣམ་པར་
དག་པས་མཚམས་སྦྱོར་བ་བསྟར་ཆགས་སུ་གནང་བ་ཡིན་ནོ། །
ཡུལ་དེར་ཧོས་རིགས་ཧ་ཅང་མང་ཞིང་དེ་ཚོའི་ཁྲོད་ནའང་དམ་པ་
མཚོག་འདིས་སྨན་དཔྱད་གནང་བའི་ཐུགས་རྗེ་ལས་ནད་ཀྱི་གདུང་བ་
ཞི་ནས་བདེ་བ་ལ་བཞག་པ་མཐའ་ཡས་ཤིང་དེ་དག་ཀྱང་མགོན་པོ་
འདི་ལ་མཆོག་ཏུ་དད་པར་གྱུར་ཏེ་བརྒྱ་རྩའི་ཆུས་ལུས་འཁྲུ་བ་དང་།
མ་ཎི་རིལ་བུ་སློང་མཁན་མང་བོ་བྱུང་སྣང་བས་ཤིན་ཏུ་ངོ་མཚར་བའི་
མཛད་བཟང་དུ་རིག་པར་བྱའོ། ། ཕྱིས་མཚོ་སྔོན་ཞིང་ཆེན་བོད་
སྨན་ཁང་དང་། སྐུ་འབུམ་བོད་སྨན་ཁང་། མཚོ་ལྷོ་བོད་སྨན་ཁང་
སོགས་སུ་གསོ་བ་རིག་པའི་ཁྲིད་རྒྱུན་དང་དབང་ལུང་མན་ངག་གི་
སྐོར་མང་དུ་སྤེལ་ནས་ཞལ་སློབ་གསོ་རིག་ལ་མཁས་པ་མང་བོ་བྱུང་
ཞིང་། དེ་དག་གིས་ཀྱང་ཕྱོགས་ཀུན་ཏུ་སྨན་དཔྱད་རྒྱ་ཆེར་མཛད་
པས་འགྲོ་ཕན་ཤིན་ཏུ་ཆེན་པོ་བྱུང་དང་འབྱུང་བཞིན་པ་འདི་ག་ཡང་
མགོན་པོ་གང་གི་འཕྲིན་ལས་ཀྱི་ཆ་ཤས་སུ་འཁུམས་སོ། ། སྐབས་
དེར་མི་ཞིག་གིས་རྒྱལ་དབང་ལྔ་བ་ཆེན་མོའི་འདུལ་བའི་ལས་ཆོག་
རྣམ་རྒྱལ་གསེར་མདོག་གི་གླེགས་བམ་དང་། གཞན་ཞིག་གིས་བུ་
སྟོན་ཐམས་ཅད་མཁྱེན་པའི་ལས་བརྒྱ་རྩ་གཅིག་གི་རྣམ་བཤད་ཀྱི་
གླེགས་བམ་ཕུལ་ཞིང་། མཚན་ལམ་དུ་ཚོགས་ཆེན་ཞལ་ངོས་འདུལ་
བ་མདོ་རྩ་བའི་གླེགས་བམ་གནང་བའི་གཟིམ་རྨིས་བྱུང་བར་ཡང་
གསུངས་སོ། ལྟས་དང་རྟེན་འབྲེལ་འདི་དག་ལས་དུས་ཀྱི་ཡང་་
སྙིགས་འདིར་མདོ་སྨད་ལྷོ་བྱང་གི་རྒྱུད་དུ་བསྟན་པའི་རྩ་བ་ཆོས་་་་
516

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
འདུལ་བའི་བསྟན་པ་རིན་པོ་ཆེ་གསལ་བར་བྱེད་ནུས་པའི་སྐྱེས་བུ་
དམ་པ་ཉིད་ལས་མ་མཆིས་སྟབས་ཆོས་་སྲུང་ཡེ་ཤེས་ཀྱི་སྤྱན་དང་ལྡན་
པ་རྣམས་ཀྱིས་འདུལ་བསྟན་གསལ་བར་བྱེད་པའི་བདག་པོ་གཅིག་
པུར་ལུང་བསྟན་པར་གོར་མ་ཆག་སྙམ་མོ། ། ཡང་མེ་འབྲུག་ལོའི་
ཟླ་བཞི་བའི་ཚེས་གསུམ་གྱི་ཉིན་ནས་སློབ་དཔོན་ཆེན་པོ་ཟླ་བའི་་་་
ཞབས་ཀྱི་དབུ་མ་བཞི་བརྒྱ་བའི་འགྲེལ་བར་ཉིན་ཁ་ཤས་མཇལ་བར།
ཡིད་ཆེས་པའི་དད་པ་དཔག་ཏུ་མེད་པ་འཁྲུངས་ཏེ། གཟིམ་རྨིས་སུ།
གངས་ཕྲེང་བསིལ་བའི་འོད་ཟེར་དང་། །ཙན་དན་པས་ལྷག་གསུང་
གི་ཆུས། །ལུས་ཅན་ཡིད་ཀྱི་ཉོན་མོངས་མེས། །རབ་ཏུ་གདུང་བ་ཞི་
བར་བྱེད། །ཅེས་གསུང་བ་ཞིག་གསལ་བར་བྱུང་བར་གསུངས་སོ། །
མེ་རྟ་ལོ་ནས་རིག་གནས་གསར་བརྗེ་ཟེར་བའི་གཏོར་བཅོམ་གྱི་ལས་
འགུལ་སྤེལ་ཏེ་གང་ས་གང་དུ་དད་ལྡན་དག་གིས་སྦས་སྐུང་བྱས་ནས་
ལྷག་མར་ལུས་པའི་སྐུ་གསུང་ཐུགས་རྟེན་ཡོད་ཚད་རྩ་གཏོར་བྱས་ནས་
མིང་གི་ལྷག་མ་ཙམ་དུ་བཏང་ཞིང་། ཐ་ན་བཀྲ་ཤིས་རྟགས་བརྒྱད་
དང་འབྲུག་རུས་ཅན་གྱི་དཀར་ཡོལ་དང་དར་གོས་སོགས་དངོས་པོ་
དག་ཀྱང་རྙིང་བ་བཞི་ཟེར་བའི་གྲས་སུ་རྩིས་ནས་བཅོམ་ཞིང་བསྲེགས།
ཆོས་ཞུགས་ཀྱི་མིང་ཙམ་འཛིན་པ་ཡོད་ཚད་ལྷ་འདྲེ་གདོན་བགེག་ཟེར་
བའི་མིང་གིས་སྨོད་ཅིང་དགག་འཐབ་ཡ་ང་བས་གཙེས་པ་སོགས་
ཐམས་ཅད་ཤིག་ཤིག་ཡོམ་ཡོམ་བྱེད་པའི་སྐབས་དེ་དག་ཏུ་དམ་པ་
འདི་ཉིད་ཀྱིས་ནི་ཐུགས་དམ་ཉམས་བཞེས་ཀྱི་ངང་ནས་སྐད་ཅིག་ཀྱང་
གཡོ་བ་མེད་པར་བཞུགས་ཤིང་། རྒྱལ་བ་མ་ཕམ་པའི་བསྟན་བཅོས་
ཆེན་པོ་མངོན་པར་རྟོགས་པའི་རྒྱན་གྱི་འགྲེལ་བ་ཚིག་དོན་གསལ་བའི་
སྣང་བ་ཞེས་བྱ་བའི་འགྲེལ་བ་རྨད་དུ་བྱུང་བ་འདི་ཉིད་བཀའ་རྩོམ་
517

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གནང་། བསྟན་བཅོས་འདི་རྩོམ་སྐབས་ཀྱང་བཀྲ་ཤིས་ཀྱི་མཚན་མ་
ཁྱད་པར་ཅན་མང་བོ་བྱུང་བར་གསུངས་སོ། ། རྒྱལ་བའི་བསྟན་
པ་རིན་པོ་ཆེ་ཉམས་ཆག་ཆེན་པོ་བྱུང་ནས་མ་ཎི་འདོན་མཁན་ཙམ་
ཡང་དངོས་སུ་མཐོང་དཀོན་པའི་བགྲང་བྱ་ཉི་ཤུ་ལྷག་ཙམ་གྱི་རིང་ལ་
གྲངས་མེད་འགྲོ་བའི་འདྲེན་པ་མཚུངས་པ་མེད་པ་འདིས་ནི། ལུས་
དང་སྲོག་ལ་མི་ལྟ་བར་རྒྱལ་བའི་དམ་ཆོས་འཛིན་པའི་ཐུགས་བསྐྱེད་
དང་སྙིང་སྟོབས་རྨད་དུ་བྱུང་བས་གཞན་དབང་དུ་གྱུར་ཏེ། གསང་
སྟབས་ཀྱིས་བདེ་གསང་འཇིགས་གསུམ་རྟ་མགྲིན་སོགས་ཡི་དམ་མང་
བོའི་ལྗགས་བསྙེན་ཚད་ལྡན་མང་དུ་གནང་བ་སོགས་ཆོས་ལྡན་གྱི་
མཛད་སྤྱོད་ཁོ་ན་ལྷུར་བཞེས་ཤིང༌། སྐལ་ལྡན་གྱི་གདུལ་བྱ་མང་
བོར་ལུང་ཁྲིད་མན་ངག་གི་སྐོར་མཐའ་ཡས་པ་སྩལ་ཏེ་སྨིན་གྲོལ་ལ་
བཀོད་པ་དང་། སྨན་དཔྱད་གནང་བའི་ཞོར་ལ་སྐྱབས་འགྲོ་དང་མ་
ཎི་སོགས་གཟུངས་སྔགས་བྱིན་ཅན་དུ་མའི་ཟླས་ལུང་གནང་ནས་་་
འབྲེལ་ཚད་དོན་ལྡན་འབའ་ཞིག་མཛད་པ་དང་། རབ་བྱུང་དང་
བསྙེན་རྫོགས་ཞུ་མིའང་མི་ཉུང་བ་བྱུང་ལ། ཞལ་བརྡ་ཙམ་གྱིས་རྣམ་
དཀར་ལ་བཀོད་པའི་སྐྱེ་བོ་ཤིན་ཏུ་མང་ངོ་། ། དེ་ལྟར་སྙིགས་མའི་
རྒུད་པ་མཚོ་ལྟར་བརྡོལ་ཞིང་། ཆོས་ཚུལ་བཞིན་བྱེད་པ་ཕར་ཞོག་
གོས་དམཪ་སེཪ་གྱོན་མཁན་ཞིག་མཐོང་ན་ཡང་ཡ་ང་བའི་མནར་
གཅོད་སྲིད་འདིར་མ་གྲགས་པ་དུ་མས་གཙེས་པར་འགྱུར་བའི་ཡུལ་
དུས་དེ་ལྟ་བུར་རང་ཉིད་ཐོས་བསམ་སྒོམ་པའི་ཉམས་བཞེས་ལ་རྩེ་
གཅིག་ཏུ་གཞོལ་བཞིན་པའི་མུར་འཆད་རྩོམ་གྱི་སྒོ་ནས་བསྟན་འགྲོའི་
དོན་རླབས་པོ་ཆེ་དཔག་ཡས་གྲུབ་པའི་སྐྱེས་བུ་དམ་པ་འདི་འདྲ་ནི་
སྲིད་མཐའ་ཙམ་ལས་མང་དུ་མི་སྣང་ལ མཛད་པ་འདི་དག་ཀྱང་
518

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
དམ་པ་མཆོག་འདིའི་ཤིན་ཏུ་ངོ་མཚར་རྨད་དུ་བྱུང་བའི་རྣམ་པར་
ཐར་བ་གཞན་འགྲན་མེད་པ་གཅིག་པུ་ཡིན་པ་ནི། རྗེ་ཐམས་ཅད་
མཁྱེན་པས། བསྟན་པ་རིན་ཆེན་མཆོག་གིས་མ་ཁྱབ་པའམ། །ཁྱབ་
ཀྱང་ཉམས་པར་གྱུར་པའི་ཕྱོགས་དེར་ནི། །སྙིང་རྗེ་ཆེན་པོའི་ཡིད་
རབ་བསྐྱོད་པ་ཡིས། །ཕན་བདེ་གཏེར་དེ་གསལ་བར་བྱེད་པར་ཤོག
ཅེས་ཐུགས་སྨོན་གནང་བས་མཚོན་ལུང་རིགས་ཀྱི་སྒྲུབ་བྱེད་རྒྱ་ཆེར་
མཆིས་མོད་འདིར་དེ་ཙམ་གྱིས་ཆོག་ཤེས་པར་བྱས་ཏེ་མ་སྤྲོས་པས་
རྣམ་དཔྱོད་དང་ལྡན་པ་རྣམས་ཀྱིས་བཀའ་དང་བསྟན་བཅོས་གཞན་
ལས་ཤེས་པར་བྱའོ། ། ། །
སྨྲས་པ། རྒྱལ་ཀུན་བརྩེ་གཟུགས་སྣང་བའི་མུ་འཁྱུད་ཅན། །
༼སྐྱེ་དགུའི་ཐར་ལམ་གསལ་བྱེད་སྒྲོན་མེའི་མཆོག ། གངས་ལྗོངས་
ཕན་བདེ་པད་ཚལ་སྐྱོང་བའི་གཉེན། །ཕྱག་ན་པདྨོར་སྒོ་གསུམ་དང་
བས་བསྟེན། །བྱས་བསགས་ལས་ངན་གོ་ལ་ཤུགས་ཆེ་བས། །ཨ་དཱའི་
གཞོན་ནུ་ཆུ་ལྷའི་ཁྱིམ་དུ་དྲངས། །བདེ་སྐྱིད་པད་མའི་སྐྱེད་ཚལ་སད་
ཀྱིས་བཅོམ། །སྲོལ་ངན་མུན་པ་སྟུག་པོས་གློ་བུར་བསྒྲིབས། །དེའི་ཚེ་
འགྲོ་ལ་མཉེས་གཤིན་སྣང་བའི་གཏེར། །ཡོན་ཏན་ལྷུན་རྫོགས་བསིལ་
སྦྱིན་དབང་བོ་ཡང་། །མི་སྡུག་ར་རིས་མཚན་མ་འཛིན་ནོ་ཞེས། །གོ་
ར་ཆུ་འཛིན་སྟུག་པོའི་ཀློང་དུ་བཙུད། །བསྟན་འཛིན་བླ་སྤྲུལ་རྒྱུ་སྐཪ་
ཕྲེང་བསྟར་ཡང་། །དུས་ངན་རྒུད་པའི་མུན་པ་སེལ་མིན་པར། །མ་
རུངས་རྔོན་པས་དཀྲོགས་པའི་བྱ་ཁྱུ་བཞིན།།མི་ངོམ་དབྱིངས་སུ་
ཡལ་འདིས་ཤེས་པ་འཕྱོ། །རྒྱལ་དང་དེའི་སྲས་ཉི་མས་ལེགས་
བསྐྱངས་ཤིང་། །སྐལ་བཟང་སྦྲང་རྩིའི་བྱ་ཡི་ཉེར་འཚོའི་གཞི། །ཡིད་
འོང་པད་དཀར་སད་ཀྱིས་བཅོམ་པའི་མཐུས། །ཚལ་འདིའི་ཡིད་་་་
519

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དགའི་ཚོགས་རྣམས་ངང་གིས་ཡལ། །མི་སྡུག་སྙིགས་མའི་རང་སྟོབས་
དར་དྲགས་ཤིང་། །ལེགས་བྱས་སྲོག་ལ་གཟན་པའི་མཚོན་རྣོ་བ། །མ་
རུངས་འབྱུང་བོའི་འཕྲུལ་གྱིས་ས་ཆེན་ཁྱོན། །རཀྟའི་གོས་ཀྱིས་བགོས་
པའི་ཚུལ་འདིས་སྐྱོ། །སྐུ་གསུང་ཐུགས་ཀྱི་རྟེན་མཆོག་དཔག་བསམ་
ལྗོན། །མི་བསྲུན་བརླང་སྤྱོད་དུས་མཐའི་མེ་དཔུང་གིས། །མིང་གི་
ལྷག་མར་བསྲེགས་པའི་ཚུལ་མཐོང་ཡང་། །སྙིང་གི་མེ་ཏོག་ཚལ་བར་
ཅིས་མ་གས། །བྲེ་ཏའི་གྲོང་ལ་སླེབས་འདྲའི་སྐྱི་གཡའ་ཞིང་། །ཟས་
སོགས་མཁོ་དགུས་ཕོངས་པའི་ཉམ་ཐག་པའི། །རང་དབང་བྲལ་བ་
བཟོད་པའི་མུ་འཁྱུད་ཚོགས། །སྡུག་བསྔལ་འོ་དོད་འབོད་པའི་མཐའ་
མ་རིག། དགེ་ལེགས་གཡུལ་ངོ་བཟློག་པའི་མཚོན་འབར་བ། །ཕན་
བདེ་སྲོག་ལ་རྔམས་པའི་ཡིད་སྲུབས་སྡེ། །དམར་ནག་དཔུང་གི་རུ་
ཚོགས་འབུམ་འཁྲུགས་པ། །དཀར་མིན་རྣམ་པར་སྨིན་པ་གང་གི་
མཐུ། །ལས་ཉོན་འཇིགས་རུང་སྲིན་མོ་ཁྲོས་པའི་མཐུས། །ལེགས་
བྱས་མེ་ཏོག་རྡུལ་དུ་རློག་པའི་སྐབས། །གང་འཚམ་ཐབས་མཁས་
ལེགས་མཛད་ཉི་མའི་གཟིས། །ཐུབ་བསྟན་པད་དཀར་སྐྱོང་མཁས་
ཁྱོད་ཉིད་ཙམ། །གྲངས་མེད་དཔའ་བོའི་དཔུང་དང་མི་ལྡན་ཀྱང་། །
ཟླ་བྲལ་རིན་ཆེན་སེམས་མཆོག་ཁོ་ནའི་མཐུས། །མི་བསྲུན་འབུམ་སྡེ་
ཟིལ་གྱིས་གནོན་ནུས་པའི། །རྒྱལ་སྲས་དཔའ་བོ་ཁྱོད་ལ་སུ་མི་གུས། །
སྐམ་པའི་བྲག་ལ་སྙུང་བུ་བཙུགས་མ་ཐག ། ཡན་ལག་བརྒྱད་ལྡན་
ཉལ་འགྲོའི་གཏེར་བརྡོལ་བས། །སྣང་སྲིད་འདོད་དགུར་བསྒྱུར་བའི་
གྲུབ་པའི་དབང་། །པདྨ་ཀ་རའི་སྙན་པ་ཐུང་ངུར་བྱས། །གསོ་དཔྱད་
བདུད་རྩིའི་བགོ་སྐབས་ཆེར་སྩལ་བས། །ཉེས་གསུམ་དུག་གིས་གཙེས་
པའི་དཔག་ཡས་འགྲོ། །དུས་མིན་འཆི་བདག་གཡུལ་ལས་རྣམ་རྒྱལ་
520

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
བའི། །གྲགས་སྙན་བ་དན་སྲིད་ཞིའི་ཁོང་ན་བརྗིད། །མི་ཕམ་བཞེད་
དགོངས་དྲི་བྲལ་ནམ་མཁའི་ནོར། །ཚིག་དོན་རབ་གསལ་སྣང་བའི་
མུ་འཁྱུད་ཅན། །ཟབ་ཡངས་ཐུགས་གསང་ཀླུང་ནས་ཉེར་དྲངས་་་
ཏེ། །སྐལ་བཟང་རྨོངས་མུན་སེལ་བའི་མགོན་དུ་ཤར། །ཐུབ་བསྟན་
རྩ་བ་འདུལ་བསྟན་བསམ་འཕེལ་ནོར། །ཐུགས་བསྐྱེད་གྲུ་གཟིངས་
སྟོབས་ཀྱིས་འདྲེན་པ་ལ། །འགྲན་ཟླ་བྲལ་བའི་དེད་དཔོན་གཅིག་པུ་
རུ། །མི་མངོན་དབྱིངས་ནས་བླ་མ་ལྷ་ཡིས་བསྟན། །མཚུངས་མེད་
རྣམ་འདྲེན་བུ་རམ་ཤིང་བ་ལ། །སྙིགས་དུས་འགྲོ་ལ་ཆེར་བརྩེ་སྙིང་
སྟོབས་མཐུས། །ཕྱོགས་བཅུའི་རྒྱལ་བ་སྲས་དང་བཅས་རྣམས་་
ཀྱིས། །པདྨ་དཀར་བོ་ལྟ་བུར་བསྔགས་བྱེད་ན། །ཆེར་སྙིགས་འགྲོ་ལ་
རྗེས་བརྩེ་ལྷག་བསམ་དང༌། །ལུས་སྲོག་ཐེད་ལ་བོར་བའི་སྙིང་སྟོབས་
ཀྱིས། །བསྟན་འགྲོའི་ཕན་བདེ་འབའ་ཞིག་ལྷུར་བཞེས་པའི། །
མགོན་ཁྱོད་ཨུ་དམ་ཝ་རར་ཅིས་མི་མཚུངས། །སྣོད་བཅུད་འགལ་
རྐྱེན་མང་བོ་རུ་འཛིངས་པའི། །ཆེར་སྙིགས་རྒུད་པའི་དཔུང་གིས་
གཙེས་གྱུར་ཀྱང་། །རང་གཞན་དོན་གཉིས་སྒྲུབ་ལ་ཆེར་བརྩོན་་་་་་
པའི། །དམ་བཅའ་དཔལ་བེའུ་མདུད་པ་གཞིག་ཏུ་མེད། །རྗོད་བྱེད་
ཚིག་གི་ཕྲེང་བ་ཆེས་དམན་ཀྱང༌། །བརྗོད་བྱ་དམ་པའི་མཛད་བཟང་
ལས་བརྩམས་པའི། །ངོ་མཚར་རྟོགས་བརྗོད་པད་དཀར་ཆུན་པོ་་་
འདི། །དད་ལྡན་བུང་བའི་གསོས་སུ་ཅིས་མི་འགྱུར། །ཞེས་མདོ་རྒྱུད་
རྒྱ་མཚོའི་མངའ་བདག ༧ཡོངས་ཀྱི་དགེ་བའི་བཤེས་གཉེན་ཆེན་
པོ་རྗེ་བཙུན་ཛྙཱ་ན་ས་རའི་ཐུན་མོང་གི་རྟོགས་པ་མདོ་ཙམ་བརྗོད་པ་
བདེན་གཏམ་ཤེལ་གྱི་མེ་ལོང་ཞེས་བྱ་བ་ལས་རྒྱལ་བའི་བསྟན་པ་རིན་
པོ་ཆེ་ཉམས་ཆག་ཆེན་པོ་བྱུང་སྐབས་སུ་བསྟན་འགྲོའི་དོན་རྒྱ་ཆེར་
521 www

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གནང་བའི་ཚུལ་ཅུང་ཟད་གླེང་བའི་སྐབས་ཏེ་དྲུག་པའོ། །
522

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
སྐབས་བདུན་པ། ཐུབ་བསྟན་ཡང་དར་གྱི་
སྐབས་སུ་བསྟན་འགྲོའི་དོན་གནང་ཚུལ།
ཡིད་འོང་སྟེང་འཐུང་རྣམ་བཀྲ་ཆུ་གཏེར་ལས། །
མཚན་དཔེའི་མེ་ཏོག་གསར་བའི་འཛུམ་གྲོལ་ཏེ། །
ངག་རིག་བསུང་ཞིམ་འགྲེམ་མཁས་དབྱངས་ལྡན་མས། །
རྟོགས་བརྗོད་རྒྱུད་མངས་རྡུང་བའི་གྲོགས་མཛོད་ཅིག །
གསུམ་པ་ནི། དེ་ཡང་འགྲོ་མགོན་མཆོག་ཉིད་དགུང་ལོ་རེ་
གསུམ་བཞེས་པ་རབ་རྒྱལ་དོན་གྲུབ་ས་ལུག་ལོ་ནས་བཟུང་ཏང་དང་
སྲིད་གཞུང་གི་ཆོས་དད་རང་མོས་དང་བསྟུན་ཆོག་པའི་སྲིད་ཀྱི་ཇུས་
བཟང་ལེགས་པར་མངོན་འགྱུར་བྱེད་པའི་དབུ་བརྩམས་པས།
དད་ལྡན་ཀུན་གྱི་ཡིད་ལ་སྔོན་མེད་དགའ་བ་འབུམ་གྱིས་བརྟས་ཤིང་།
རྫོགས་ལྡན་དཔྱིད་ཀྱི་དུས་སྟོན་དར་བ་ལ་མངོན་དུ་ཕྱོགས་པ་དང་
བསྟུན། དེའི་ཕྱི་ལོ་དྲག་པོ་ལྕགས་སྤྲེལ་ལོར་དམ་པ་ཉིད་ལ་ཉེ་་་་
གནས་དམ་པ་ཡོན་ཏན་རྒྱ་མཚོས་སྲི་ཞུ་ལེགས་པར་ཞུས་ནས་རླངས་
འཁོར་ལས་དབུས་གཙང་དག་པའི་ཞིང་དུ་ཕྱགས་ཕེབས། དེར་ཟླ་
བ་གཉིས་ལྷག་བཞུགས་རིང་ལྷ་ལྡན་སྤྲུལ་བའི་གཙུག་ལག་ཁང་དུ་རྒྱལ་
བ་ཉིད་དང་བྱིན་རླབས་མཉམ་པའི་ཇོ་བོ་ཡིད་བཞིན་ནོར་བུའི་མདུན་
དུ་མར་གྲོད་པུ་གཅིག་དང་། དངུལ་སྲང་ལྔའི་རྟ་མིག་མ་གཅིག
བརྒྱ་མཆོད་བཅས་ཕུལ་ནས་མཇལ་ཞིང་། གཙུག་ལག་ཁང་གི་བར་
སྐོར་དང་ནང་སྐོར་དུ་སྐོར་བ་ཆིག་སྟོང་ལྷག་གནང༌། དེའི་མཚན་
་“ 523

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
མོར་གཟིམ་རྨིས་སུ་སྐུ་ལས་མཚལ་མང་བོ་བྱུང་བ་གསལ་བར་རྨིས་
པར་གསུངས། སེ་ར་ཐེག་པ་ཆེན་པོའི་གླིང་དང་། དཔལ་ལྡན་
འབྲས་དཀར་སྤུངས་པའི་ཆོས་སྡེ་ཆེན་པོ། དགའ་ལྡན་རྣམ་པར་
རྒྱལ་བའི་གླིང་བཅས་ན་བཞུགས་པའི་རྟེན་བརྟེན་པ་མ་ལུས་པར་ཞིབ་
མཇལ་གནང་ཞིང༌། སྐབས་དེར་ཆོས་སྡེ་དེ་དག་ཏུ་དགེ་འདུན་ཞལ་
གྲངས་སུམ་བརྒྱ་སུམ་ཅུ་ལྷག་བཞུགས་པ་ལ་དགེ་འདུན་རེར་སྒོར་
གསུམ་རེའི་སྐུ་འགྱེད་ཕུལ། དེ་ནས་གཙང་དུ་ཕེབས་ཏེ་ཆོས་གྲྭ་ཆེན་
པོ་བཀྲ་ཤིས་ལྷུན་པོའི་རྟེན་བརྟེན་པ་རྣམས་ལ་མཇལ་ཞིང་། འདུས་
པའི་སྡེ་རིན་པོ་ཆེར་སྒོར་བཞི་བརྒྱ་དང་ཇ་མར་གྱི་མང་ཇའི་བསྙེན་
བཀུར་ཕུན་སུམ་ཚོགས་པ་ཞུས་ཏེ་རྒྱལ་བའི་བསྟན་པ་ཡུན་རིང་དུ་
དར་ཞིང་རྒྱས་པ་དང་། མ་གྱུར་སྐྱེ་དགུ་ཐམས་ཅད་བདེ་སྐྱིད་་་་
དཔལ་གྱིས་འཚོ་བའི་ཐུགས་སྨོན་གནད་སྨིན་གནང་། དད་ལྡན་
འགའ་ཞིག་གིས་གསོལ་བ་བཏབ་པའི་ངོར་ལྷ་ལྡན་གཙུག་ལག་ཁང་གི་
བར་སྐོར་དུ་ལུང་ཁ་ཤས་སྩལ་ཏེ་ལྕགས་བྱའི་ལོར་གནམ་གྲུའི་སྟེང་
ནས་ཕྱིར་བཞུགས་གནས་སུ་ཕྱགས་ཕེབས། ལོ་དེའི་ནག་ཟླའི་ཚེས་
ལ་ཁ་སྒང་ཨོ་བསོ་དགོན་གྱིས་གདན་ཞུས་ནན་ཆེ་བ་ལྟར་ཨོ་བསོ་་
དགོན་བཀྲ་ཤིས་ཆོས་རྫོང་དུ་ཕེབས་ཏེ་དགོན་དེའི་གཉུག་མར་གནས་
པའི་དགེ་འདུན་དང་། ཕྱོགས་ནས་ཕེབས་པའི་གསན་མཁན་མང་
བོར་དཔལ་རྡོ་རྗེ་འཇིགས་བྱེད། ཀུན་རིག སྨན་བླ། ཐུགས་རྗེ་
ཆེན་པོ་རྣམས་ཀྱི་དབང་དང་། ལྷག་ལྷ་འགའི་རྗེས་གནང་།
སེམས་བསྐྱེད་མཆོད་པ་སོགས་འདོད་ཆོས་དུ་མ་དམ་པའི་ཕྱག་བཞེས་
བཞིན་སྩལ་ཅིང་། ཐར་འདོད་སྐྱེ་བོ་མང་བོ་རབ་བྱུང་དང་བསྙེན་
རྫོགས་ལ་བཀོད་དེ་ཡིད་ཀྱི་བུམ་བཟང་ཚུལ་ཁྲིམས་བདུད་རྩིའི་བཅུད་
524

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཀྱིས་གཏམས་པར་མཛད། སྔོན་ནས་དཔའ་རིས་ཕྱོགས་ཀྱི་དགོན་
སྡེ་མང་བོས་གདན་ཞུས་ནན་ཆེ་བ་ཡང་ཡང་བྱུང་བའི་འདོད་མོས་
སྐོང་ཆེད་ཟླ་བ་བཞི་བར་དཔའ་རིས་གན་ཆེན་དགོན་དང་། མཆོད་
རྟེན་ཐང་། དགོན་ལུང་བྱམས་པ་གླིང་རྣམས་སུ་རིམ་བཞིན་ཕེབས་
ཏེ། དགོན་སྡེ་རེ་རེ་ནས་ཐུགས་རྗེ་ཆེན་པོའི་དབང་སོགས་སྩལ་
ཅིང་། བསྒྲུབ་བྱ་བཅུ་ཕྲག་ཁ་ཤས་རབ་བྱུང་དང་ཁ་ཤས་བསྙེན་
རྫོགས་ཀྱི་བསླབ་པའི་གཞི་ལ་བཀོད། དགོན་ལུང་དུ་ཁྱིམ་པ་ལྔ་བཅུ་
ལྷག་ལ་དགེ་བསྙེན་ཕ་མ་དང་། བརྒྱ་ལྷག་ལ་བསྙེན་གནས་ཀྱི་སྡོམ་
པ་འབོག་པ་གནང༌། ཆོས་སྡེ་ཆེན་པོ་འདི་ནི་མདོ་སྨད་ཀྱི་བཤད་གྲྭ་
ཀུན་གྱི་ཕྱི་མོར་གྱུར་ཅིང་། མཁས་གྲུབ་དམ་པ་མཐའ་ཡས་པ་བྱོན་
པའི་གནས་ཡིན་པ་དང་། ཁྱད་པར་ཞང་སྟོན་ཆོས་ཀྱི་རྒྱལ་བོ་རྗེ་
བསྟན་པ་རྒྱ་མཚོ་ཡུན་རིང་བཞུགས་ནས་འཆད་ཉན་རྒྱ་ཆེར་གནང་
བར་མ་ཟད་ཁྱིམ་པ་རྣམས་ལ་དགེ་བསྙེན་དང་བསྙེན་གནས་ཀྱི་སྡོམ་
པ་གནང་བའི་སྲོལ་བཏོད་པར་བརྟེན་དེང་དུས་སུའང་ས་འདིའི་ཧོར་
རྣམས་ཀྱི་ཁྲོད་ན་དགེ་བསྙེན་དང་བསྙེན་གནས་ཀྱི་བསླབ་པ་ལེན་
མཁན་མང་བོ་བྱུང་བ་ཡིན་ནོ། ། ཞེས་རྗེ་འདི་ཉིད་ཀྱི་ཞལ་ནས་
ཐོས་ཏེ་རྗེས་སུ་ཡི་རངས་ཀྱི་གནས་ཡིན་ནོ། ། གནའ་དུས་སུ་སྡིག་
རྒྱལ་གླང་དར་མས་རྒྱལ་བའི་བསྟན་པ་རིན་པོ་ཆེ་རྨང་ནས་བཤིག་སྟེ་
བོད་ཡུལ་མུན་པའི་གླིང་དུ་བསྒྱུར་ནས་བགྲང་བྱ་བཅུ་ཕྲག་དུ་མ་་་་
འདས་རྗེས་མདོ་སྨད་ཙོང་ཁའི་རྒྱུད་འདིར་སེམས་དཔའ་ཆེན་པོ་བོད་
ཀྱི་མཁས་པ་མི་གསུམ་དང་བླ་ཆེན་དགོངས་པ་རབ་གསལ་གྱིས་དབུས་
གཙང་མི་བཅུ་ཡོངས་རྫོགས་བསླབ་པའི་གཞི་ལ་བཀོད་དེ་བསྟན་པ་ཕྱི་
དར་གྱི་དབུ་བརྙེས་པ་ནས་ལྗོངས་འདིར་མཁས་པ་དང་གྲུབ་པའི་སྐྱེ་
525

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བོ་མཐའ་ཡས་པ་རིམ་བཞིན་བྱོན་པའི་དྲིན་ལས་མདོ་སྔགས་བསྟན་
པའི་ཉིན་བྱེད་སྔ་དར་ལས་ཕྱི་དར་ཆེས་ཆེར་དར་ཞིང་རྒྱས་པ་བྱུང་
བའི་ཚུལ་ཆོས་འབྱུང་ཚད་ལྡན་རྣམས་སུ་གསལ་བ་དཔྱོད་ལྡན་ཀུན་
གྱིས་མཁྱེན་གསལ་ལྟར་ལགས་ལ། ཚུལ་དེ་དང་མཚུངས་པར་་་་་་
བདག་ཅག་གི་དཔལ་ལྡན་བླ་མ་དམ་པ་འདི་ཉིད་ཀྱིས་ཀྱང་། རྒྱལ་
བའི་བསྟན་པ་རིན་པོ་ཆེ་ཉམས་ཆག་ཆེན་པོ་བྱུང་ནས་ལོ་བཅུ་ཕྲག་
གཉིས་ལྷག་འདས་རྗེས་ཙོང་ཁའི་སྨན་ལྗོངས་འདིར་ཐར་འདོད་སྐྱེ་བོ་
དུ་མར་རབ་བྱུང་དང་བསྙེན་རྫོགས་ཀྱི་སྡོམ་པ་སྩལ་ནས་བསྟན་པའི་
གཞི་མ་ཆོས་འདུལ་བའི་བསྟན་པ་རྨང་ནས་གསོས་པ་དང་། སྐལ་
ལྡན་མཐའ་ཡས་པར་ཐེག་པ་ཆེན་པོའི་བསླབ་པ་འཛིན་དུ་བཅུག་སྟེ་
རྒྱལ་བའི་སྲས་སུ་བསྐྲུན་ཅིང་། རྡོ་རྗེ་ཐེག་པའི་དཀྱིལ་འཁོར་ཏུ་
སྨིན་པར་བྱས་ཏེ། མདོ་དང་སྔགས་ཀྱིས་བསྡུས་པའི་རྣམ་འདྲེན་བུ་
རམ་ཤིང་བའི་ལུགས་བཟང་སླར་ཡང་དར་ཞིང་རྒྱས་པར་མཛད་པ་
འདི་ནི་དམ་པ་མཆོག་འདིའི་ཆེས་ངོ་མཚར་རྨད་དུ་བྱུང་བའི་རྣམ་
པར་ཐར་བ་ཞིག་ཏུ་མ་ཟད་འདི་ལ་རྟེན་འབྲེལ་དང་གསང་བ་བསམ་
གྱིས་མི་ཁྱབ་པའི་གནད་ཁྱད་པར་ཅན་དུ་མ་སྤྲོ་བྱར་མཆིས་ངེས་ན་
ཡང་བདག་འདྲས་ཇི་ལྟ་བ་བཞིན་རྟོགས་ཤིང་བརྗོད་པའི་ཡུལ་དུ་མ་
གྱུར་པ་དམ་པ་རྣམས་ཀྱིས་མཁྱེན་དགོས་པར་སྣང་ངོ༌། ། དེ་ལྟར་
ཐུགས་བསྐྱེད་དང་མཁྱེན་དཔྱོད་རྨད་དུ་བྱུང་བའི་ཆུ་འཛིན་གྱི་བ་གམ་
ནས་བསྒྲགས་པའི་ཕུལ་བྱུང་ལེགས་གསུང་དབྱར་གྱི་རྔ་སྒྲས་སྐལ་་་
བཟང་གཙུག་ཕུད་ཅན་རྣམས་སྤྲོ་དགའི་མངལ་ཁུར་བརྟས་ཤིང་།
བྱིན་རླབས་བདུད་རྩིའི་ཆར་གྱིས་སྣོད་ལྡན་སློབ་མའི་རྒྱུད་ཀྱི་ཞིང་ས་
བརླན། སྐུ་བཞི་རིན་པོ་ཆེའི་མྱུ་གུ་མྱུར་དུ་འཁྲུངས་པའི་ས་བོན་
526

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
བརྟན་པོ་ཐེབས། དུས་ཀྱི་ཡང་སྙིགས་འདིར་མདོ་རྒྱུད་བསྟན་པའི་
༼པད་ཚལ་ཕྱོགས་ཀུན་ཏུ་རྒྱས་པའི་དུས་སྟོན་ཟད་མི་ཤེས་པ་སྤེལ་བར་
མཛད་པས། རྒྱལ་བ་སྲས་དང་བཅས་པ་དབྱིངས་ནས་དགྱེས་ཤིང་
བསྔགས་བརྗོད་ཀྱི་མེ་ཏོག་འཐོར། དཀར་ཕྱོགས་སྐྱོང་བ་རྣམས་ཀྱི་
དབུ་འཕང་དགུང་ལ་རེག་པར་གྱུར་ཏེ། དྲི་བྲལ་བསྟན་པའི་ཡང་
མི་ནུབ་པའི་རྒྱལ་མཚན་སླར་ཡང་འཛུགས་པར་མཛད་དོ། །
སྐབས་དེ་དག་ཏུ་ཡུལ་ལྗོངས་འདིའི་སྐྱེ་དགུ་རྣམས་ཀྱིས་བསོད་ནམས་
བསོག་པའི་རྟེན་གྱི་གཙོ་བོ། ཤར་ཕྱོགས་པ་རིག་པའི་དཔའ་བོ་ཆོས་
རྗེ་དོན་གྲུབ་རིན་ཆེན་གྱི་ཕྱག་འཁོར་འཁྲུལ་མེད་ནང་རྟེན་དུ་བཞུགས་
པའི་གཅན་ཚའི་མ་ཎི་ཞེས་ཡོངས་སུ་གྲགས་པ། བྱིན་རླབས་ཀྱི་གཟི་
འོད་མཆོག་ཏུ་འབར་བ་དེ་ཉིད་ས་ཁྱི་ལོ་དང་དེའི་ཕྱིས་རིག་གསར་
སྐབས་སོགས་སྐུ་གསུང་ཐུགས་རྟེན་གཏོར་བཅོམ་གྱི་ལས་འགུལ་ཡ་ང་
༼བ་སྤེལ་སྐབས་དག་ཏུ་དད་ལྡན་སྙིང་སྟོབས་ཅན་འགའ་ཞིག་གིས་སྦས་
བསྐུང་དང་སྲུང་སྐྱོབ་ལེགས་པར་གནང་ནས། འབྱུང་བཞིའི་
བཅུད་དུ་མ་འཐིམ་པར་ད་ལྟའི་བར་དངོས་སུ་བཞུགས་པ་དེ་ཉིད་
སྙིང་བོར་བསྒྲིལ་བའི་ཆོས་འཁོར་དང༌། བཞུགས་སའི་གཙུག་ལག་
ཁང་ཆུང་ངུ་ཞིག་བཅས་བཞེངས་རྒྱུའི་སྟ་གོན་བྱེད་པའི་ཚེ ཡུལ་
དེའི་རྫོང་དཔོན་འགས་ཐོས་ནས་ཞེ་སྡང་མི་བཟད་པའི་སྤྲིན་རིམ་ནས་
སྡིག་དམོད་ཀྱི་དྲག་ཆར་གློ་བུར་བརྡོལ་བ་ན། ལས་དཔོན་རྣམས་
ཤིན་ཏུ་སྐྲག་སྟེ་ལྷ་ཁང་ལས་ཉན་རྒྱུ་མ་རེད་སོགས་ཟེར་ཞིང་ཅི་དྲགས་
ལ་ཐུག་སྐབས། འགྲོ་བའི་མགོན་པོ་གང་གིས་མཆོག་གསུམ་གྱི་་་
ཐུགས་རྗེ་བསྐུལ་བའི་གསོལ་འདེབས་དྲག་ཏུ་གནང་ནས་གཟིམས་
པའི་མཚན་ལམ་དུ། གཙུག་ལག་ཁང་མཆོག་གཙང་ཁང་འཁྱམས་
527

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དང་བཅས། །བཤད་སྒྲུབ་བྱ་བ་ལས་ཀྱིས་བསྟན་པ་སྐྱོངས། །ཞེས་
པའི་གསུང་དབྱངས་སྙན་པར་སྒྲོག་པ་ཞིག་གསལ་བར་རྨིས་པས།
ལས་དཔོན་རྣམས་ལ་ལྷ་ཁང་ལས་རྒྱུ་བྱོས་དང་སྐྱོན་མེད་པ་འདྲ།
ཞེས་པའི་ཕེབས་སྒོ་སྩལ། དེ་ལ་བརྟེན་ནས་ལས་དཔོན་རྣམས་ཀྱི་
གཙོས་ཕྱོགས་དེའི་དད་ལྡན་ཚང་མས་སྙིང་སྟོབས་དང་བསྟུན་པ་ཆེར་
སྐྱེད་ཀྱིས་བསྒྲུབས་པའི་ལྷ་ཁང་ཆུང་ངུ་ཞིག་གེགས་མེད་དུ་བཞེངས་
གྲུབ་ཅིང་། མཚན་ལམ་ལྟར་ཕྱིས་སུ་གླེང་བརྗོད་ཅི་ཡང་མ་བྱུང་
ངོ་། ། ཆུ་ཁྱི་ལོའི་ནག་ཟླའི་ཚེས་གཅིག་ལ་ཉེ་གནས་དམ་པ་ཡོན་
ཏན་རྒྱ་མཚོས་ཞབས་ཞུ་བྱས་ཏེ་རྒྱ་ནག་ཕྱོགས་ཀྱི་གནས་ཆེན་མང་
བོར་གནས་མཇལ་དུ་ཕེབས་ཏེ། ཐོག་མར་རྒྱལ་བའི་ལུང་གིས་ཟིན་
པའི་འཕགས་མཆོག་བརྟན་པའི་འཁོར་ལོའི་སྤྲུལ་བའི་ཞིང་མཆོག་རི་
བོ་དྭངས་གསལ་ལམ་རི་བོ་རྩེ་ལྔར་སླེབས། དེར་ནོར་བུ་ཆེན་པོའི་
མཆོད་རྟེན་སོགས་རྟེན་བརྟེན་པ་ཐམས་ཅད་ཞིབ་ཏུ་མཇལ་ཞིང་།
ནོར་བུ་ཆེན་པོའི་མཆོད་རྟེན་ལ་སྐོར་བ་གནང་སྐབས་ཀྲེ་ཅང་གི་ཡིན་
ཞེས་བཙུན་མ་བུ་མོ་ལྔས་ཉིད་ལ་གུས་གུས་ལྟར་བྱེད་ཅིང་། ཡུན་
རིང་ལ་ལྷན་དུ་ཕེབས་པས། འདི་དག་ལ་སྒོར་འགའ་རེ་བྱིན་ཅིག་
ཅེས་ཉེ་གནས་ལ་གསུང་བ་བཞིན། ཉེ་གནས་ཀྱིས་སྒོར་མོ་བླངས་སྟེ་
སྟེར་བར་བརྩམས་པ་ན་གར་སོང་ཆ་མེད་དུ་སོང་ཞིང་། གང་དུ་
བཙལ་ཀྱང་མ་རྙེད་པ་བྱུང་བ་ཡང་རྗེ་བཙུན་མཁྱེན་པའི་གཏེར་གྱི་ཡེ་
ཤེས་སྒྱུ་འཕྲུལ་ཞིག་ཡིན་ངེས་སྙམ། སྐབས་དེར་གནས་དེ་ན་ཧྭ་ཤྭང་
སུམ་ཅུ་ཙམ་བཞུགས་པ་ལ་སྒོཪ་གསུམ་ཪེ་སྐུ་འགྱེད་ཕུལ། ཚེས་
བརྒྱད་ཀྱི་ཉིན་ཕུ་ས་ཏེན་ནམ་བྱ་རྒོད་ཕུང་བོའི་རིར་གྲགས་པའི་་་་
གཙུག་ལག་ཁང་དུ་མཇལ་བར་ཕེབས་སྐབས། ལྷ་ཁང་དེར་སྐྱབས་
--་---- 528

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
མགོན་རྒྱལ་བའི་དབང་བོ་དང་པཎ་ཆེན་ཐམས་ཅད་མཁྱེན་པའི་་་
བཞུགས་ཁྲི་ཞིག་ཡོད་པའི་སྟེང་ན་པཎ་ཞྭ་སྣེ་རིང་ཞིག་མཆིས་པ་ལ།
རྒྱའི་དགེ་སློང་རྒན་པ་ཞིག་གིས་ཁྱེད་ཀྱིས་ཞྭ་འདི་མནབས་ནས་འདྲ་
པར་ཞིག་སྒྲོན་ན་ལེགས་ཞེས་བསྐུལ་བ་བཞིན་དབུ་ཞྭ་བཞེས་པ་དང་
མཉམ་དུ་འབྲུག་གྲགས་ཤིང་ཆར་བབས་པས། དེ་ན་གནས་པའི་མི་
རྣམས་ཀྱིས་ལོ་འདིར་འབྲུག་སྒྲ་གྲགས་པ་དང་ཆར་བབས་པའི་ཐོག་མ་
དེ་རིང་གི་འདི་ཡིན་ཟེར་ཞིང་ངོ་མཚར་མཚར་བྱེད་དོ། ། འཇམ་
མགོན་སྤྲུལ་བའི་ཞིང་མཆོག་ཏུ་རྒྱལ་དབང་ཡབ་སྲས་ཀྱི་དབུ་ཞྭ་བྱིན་
རླབས་ཀྱི་ངད་མ་ཡལ་བ་དེ་ཉིད་དམ་པ་འདིའི་དབུ་ལ་གསོལ་བ་དང་
མཉམ་དུ་ལོ་དེའི་འབྲུག་སྒྲ་ཐེངས་དང་བོ་གྲགས་ཤིང་གྲུ་ཆར་གྱི་རྒྱུན་
བཟང་པོ་བབས་པ་ནི། ཐུབ་བསྟན་ཡང་དར་ཐོག་མའི་དུས་འདིར་
ལུང་རིགས་དབྱར་རྔའི་དབྱངས་དང་འགྲོགས་པའི་ཟབ་དོན་ལེགས་
བཤད་གྲུ་ཆར་གྱིས་སྐལ་བཟང་གདུལ་བྱའི་ཡིད་ཀྱི་ཞིང་སར་ལུང་
རྟོགས་བཅུད་ཀྱིས་བརླན་པར་བྱས་པ་དང་བྱེད་བཞིན་པ་འདིའི་ལྟས་
རྒྱ་གདོན་མི་ཟ་སྙམ་མོ། ། དེ་ནས་ཆེན་པོ་ཧོར་གྱི་དུས་ནས་བཟུང་
ལ་རབས་མང་བོའི་རྒྱལ་ས འཛམ་གླིང་འཛིན་མའི་ཁྱོན་ལ་་
ཐུགས་སྙན་གྱི་བ་དན་གཡོ་བའི་གྲོང་ཁྱེར་ཆེན་པོ་པེ་ཅིན་དུ་ཕྱགས་
ཕེབས་ཏེ། རྣམ་འདྲེན་བུ་རམ་ཤིང་བའི་ཚེམས་དང་། དགྲ་་་་
བཅོམ་པ་ལྔ་བརྒྱའི་སྐུ། དགའ་ལྡན་བྱིན་ཆགས་གླིང་གི་རྟེན་བརྟེན་
པས་མཚོན་ཡུལ་དེར་བཞུགས་པའི་སྐུ་གསུང་ཐུགས་རྟེན་འགངས་
ཆེན་མང་བོར་ཞིབ་ཏུ་མཇལ། དེ་ནས་གནམ་གྲུར་བཞུགས་ཏེ་གྲོང་
ཚོར་ཆེན་པོ་ཧྲང་ཧེར་ཕེབས་ནས་རྒྱ་གར་ཤར་ཕྱོགས་འབར་མ་ནས་
གདན་དྲངས་པར་གྲགས་པའི་གཡང་ཊི་དཀར་བོ་ལས་གྲུབ་པའི་་་
529

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སངས་རྒྱས་ཀྱི་སྐུ་སོགས་མཇལ། དེ་ནས་མཚོ་གྲུར་བཞུགས་ཏེ་ཆུ་
ཚོད་བཅུ་གསུམ་ཙམ་འགྲུལ་བཞུད་གནང་ནས་འཕགས་མཆོག་་་་་་་་
འཇིག་རྟེན་དབང་ཕྱུག་གི་གནས་ནན་ཧེ་པོ་ཏ་ལར་སླེབས། གནས་
དེར་བཞུགས་པའི་རྟེན་བརྟེན་པ་མ་ལུས་པར་ཞིབ་འཇལ་གནང་ཞིང་།
ཧྭ་ཤང་དང་བཙུན་མ་ཉིས་བརྒྱ་ལྷག་བཞུགས་པ་ལ་སྒོར་གཅིག་རེའི་
སྐུ་འགྱེད་བསྟབས། དེ་ནས་འཕྲུལ་གྲུར་བཞུགས་ཏེ་ཉིན་པོ་ཞེས་
པའི་གྲོང་ཁྱེར་དུ་ཕེབས་ནས་ཆོས་ཀྱི་རྒྱལ་བོ་མྱ་ངན་མེད་ཀྱི་གཙུག་
ལག་ཁང་དུ་གྲགས་པའི་ལྷ་ཁང་ཞིག་ཏུ་བཞུགས་པའི་རྒྱལ་བོ་མྱ་ངན་
མེད་ཀྱིས་བཞེངས་པའི་མཉམ་མེད་ཤཱཀྱའི་རྒྱལ་བོའི་རིང་བསྲེལ་སྙིང་
བོར་བཞུགས་པའི་མཆོད་རྟེན་ཁྲུ་གང་ཙམ་བཞུགས་པ་ལ་ལེགས་པར་
མཇལ་ཏེ ཧང་ཊིག་ཏུ་ཕེབས་ནས་ཐུབ་པ་ལུང་བསྟན་མ་སྐུ་ཚད་
ཁྲི་བདུན་ཅུ་ཅན་སོགས་མཇལ དེ་ནས་ཕྱིར་ཧྲང་ཧེར་ཕེབས་ཤིང་
གནམ་གྲུར་བཞུགས་ནས་ཆུ་ཚོད་བཞི་དང་ཕྱེད་ཀྱིས་ལན་ཀྲིག་ཏུ་
ཕྱགས་ཕེབས་སོ། ། དེ་ལྟར་མ་ཧ་ཙི་ནའི་ཡུལ་གྱི་གནས་འགངས་
ཆེན་དུ་མ་དང་། དེ་དག་ཏུ་བཞུགས་པའི་སྐུ་གསུང་ཐུགས་ཀྱི་རྟེན་
མཐའ་ཡས་པར་ཞིབ་མཇལ་གནང་སྐབས་རྒྱལ་བའི་སྲས་ཀྱི་སྨོན་ལམ་
རླབས་པོ་ཆེ་དུ་མ་ཐུགས་ཉམས་སུ་བསྟར་བ་ཤེས་པར་བྱའོ། ། ཆུ་
ཕག་ལོར་ལྷ་ས་ནས་བོད་ཀྱི་གསོ་རིག་སྨྲ་བའི་མཁས་དབང་དུ་མ་་
གདན་འཛོམས་ཏེ་རིག་པ་དེར་གཏིང་ཟབ་ཏུ་ཞིབ་འཇུག་གྲོས་མོལ་གྱི་
ཚོགས་འདུ་ཞིག་ལྷ་སར་བསྡུ་རྒྱུ་དང་། དམ་པ་ཉིད་ཀྱང་དེར་་་་
ཕེབས་དགོས་པའི་གོང་རིམ་གྱི་བརྡ་འབྱོར་ཏེ། ཟི་ལིང་ནས་མེ་
འཁོར་ལ་བཞུགས་ནས་ཟི་ཁྲོན་དུ་ཕྱགས་ཕེབས། ཙི་ནའི་ཡུལ་གྱི་
གནས་ཆེན་བཞིའི་གྲས་འཕགས་མཆོག་ཀུན་ཏུ་བཟང་བོའི་སྤྲུལ་བའི་
530

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ང་ཁམས་སུ་གྲགས་པ་གླང་ཆེན་འགྱིང་རིར་འཕགས་པ་ཀུན་བཟང་
ལི་སྐུ་ཆེན་པོ་སོགས་གནས་དེར་བཞུགས་པའི་རྟེན་བརྟེན་པ་མ་
མ་པར་ཞིབ་མཇལ་གནང་ཞིང་། ལོ་ཧྲན་ཞེས་སུ་གྲགས་པའི་གྲོང་
*ཉེ་འགྲམ་དུ་བཞུགས་པའི་སངས་རྒྱས་ཀྱི་རྡོ་སྐུ་ཆེན་པོར་ཡང་
ལ། དེ་ནས་འཕྲུལ་གྲུར་བཞུགས་ནས་འབྲི་ཆུ་བརྒྱུད་དེ་ཁྲུན་
གྲོང་ཁྱེར་དུ་ཕེབས་ཏེ། གྲོང་ཁྱེར་དེར་གཟིགས་སྐོར་ལེགས་
རེ་གནང་གྲུབ་བསྟུན་སླར་ཁྲིན་ཏུའུ་གྲོང་ཁྱེར་དུ་ཕེབས་ཤིང་། དེ་
ས་གནམ་གྲུར་བཞུགས་ཏེ་ཆུ་ཚོད་འགས་ལྷ་ལྡན་དུ་སླེབས། ལྷ་ས་
རྩིས་ཁང་གིས་སྣེ་ལེན་གཟབ་རྒྱས་གནང་ཞིང་ཀླུ་སྦུག་ཏུ་བཞུགས་
དན་འཇགས། ཉིན་སུམ་ཅུ་ལྷག་ལ་ཚོགས་འདུ་གནང་ནས་གསོ་
་ལ་མཆོག་ཏུ་་མཁས་པའི་དྲན་དབང་རྣམས་དང་ཆབས་ཅིག་ཏུ་
ཀ་པའི་གནས་དེའི་དཀའ་བའི་གནས་རྣམས་ལ་འཕྲོས་པ་དང་་་
ཀའ་མོལ་ཞིབ་རྒྱས་གནང༌། ཚོགས་འདུ་གྲོལ་ནས་ཚོགས་འདུར་
བས་པའི་མཁས་དབང་གཞན་དག་དང་མཉམ་དུ་སེ་ར་ཐེག་པ་ཆེན་
མོའི་གླིང་དུ་ཉིན་གཅིག་ལ་རྟེན་བརྟེན་པ་རྣམས་ཞིབ་ཏུ་མཇལ་ཞིང་།
ཉིན་འབྲས་སྤུངས་སུ་ཕེབས་ནས་དེ་བཞིན་གནང་། ཆོས་སྡེ་་
ཉིས་ཀྱི་དགེ་འདུན་པ་རེ་ལ་སྒོར་གཅིག་རེའི་སྐུ་འགྱེད་ཕུལ། སྲིད་
གཞུང་གིས་སྟོན་མོ་གཟབ་རྒྱས་ཞུས། དེ་ནས་དགའ་ལྡན་དུ་ཕེབས་
ཉི་རྟེན་རྣམས་མཇལ་ཞིང་། འགྱེད་ཐེབས་སུ་སྒོར་བཞི་བརྒྱ་ཕུལ།
ྋགསེར་གདུང་ཆེན་མོའི་གཙུག་ལག་ཁང་དུ་གསུམ་ལྡན་རྡོ་རྗེ་འཛིན་པ་
《ཆེན་པོ་རྒྱལ་བ་བློ་བཟང་རིན་ཆེན་པའི་ཞལ་སྔ་ནས་ལས་བདེ་མཆོག་
ཨཱི་ཨི་བའི་དབང་ཆེན་གསན་ཏེ་གཙང་དུ་ཕེབས། གཞིས་རྩེའི་སྲིད་
ྋགཞུང་གིས་སྣེ་ལེན་ཕུན་སུམ་ཚོགས་པ་ཞུས་ཤིང་། བཀྲ་ཤིས་ལྷུན་
531

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པོར་བཞུགས་པའི་རྟེན་བརྟེན་པ་ཐམས་ཅད་མཇལ། དེ་ནས་ས་
སྐྱར་ཕེབས་ནས་ངོ་མཚར་ཆེ་བའི་རྟེན་བཞི་དང་དུང་དཀར་བོ་རྒྱང་
གྲགས་སོགས་དཔལ་ལྡན་ས་སྐྱའི་གཙུག་ལག་ཁང་དང་རྟེན་རྣམས་
མཇལ། དེ་ནས་སླར་ལྷ་སར་ཕེབས་ནས་གནམ་གྲུར་བཞུགས་ཏེ་ཟི་
ཁྲོན་བརྒྱུད་བཞུགས་ཡུལ་དུ་ཕྱགས་ཕེབས་སོ། ། དགུང་ལོ་དོན་ལྔ་
བཞེས་པའི་མེ་ལུག་ལོའི་མགོ་ཟླའི་ཚེས་བཅོ་བརྒྱད་ཀྱི་མཚན་མོར་
མཚན་ལམ་དུ། བྱང་ཆུབ་སེམས་དཔའ་རྣམས་ཀྱིས་ནི། །འགྲོ་དོན་
ཐུགས་ལ་དགོངས་འགྲུབ་ཤོག ། ཅེས་པའི་སྒྲ་སྒྲོག་པ་ཞིག་གསལ་
བོར་གསན་ཅིང་། ཕྱི་ཉིན་ནངས་སྔ་མོར་སྔགས་པ་ཞིག་གིས་དྭགས་
པའི་ལམ་རིམ་ཐར་བ་རིན་པོ་ཆེའི་རྒྱན་གྱི་གླེགས་བམ་ཞིག་ཕུལ།
དེའི་རྐྱེན་གྱིས་མཉམ་མེད་དྭགས་པོ་ལྷ་རྗེ་དང་འགྲོ་མགོན་ཕག་མོ་
གྲུབ་པ་སོགས་དཔལ་དྭགས་པོ་བཀའ་བརྒྱུད་ཀྱི་སྐྱེས་བུ་དམ་པ་རིམ་
བྱོན་ཐམས་ཅད་བྱང་ཆུབ་སེམས་དཔའ་ཆེན་པོ་འབའ་ཞིག་ཡིན་པའི་
ཐུགས་ངེས་དང་ཐུགས་དད་ཆེན་པོ་འཁྲུངས་པར་གསུངས་སོ། །ལྷ་
བབས་དུས་ཆེན་ལ་སྟོན་མཆོག་སྲས་གཙང་སྲས་པོའི་བཀའ་དྲིན་རྗེས་
སུ་དྲན་པའི་དད་འདུན་ཆེན་པོའི་དྲི་བཞོན་དྲག་པོས་ཐུགས་ཀྱི་ལྗོན་
བཟང་ཆེས་ཆེར་གཡོས་པས་སངས་རྒྱས་ལ་བསྟོད་པ་པདྨ་དཀར་བོ་
ཞེས་བྱ་བ་ཚིག་དོན་རྨད་དུ་བྱུང་བའི་བསྟན་བཅོས་དེ་ཉིད་འཕྲལ་དུ་
ལྗགས་རྩོམ་གནང་། དེའི་རྗེས་དམ་པ་ཉིད་ཀྱི་ཐུགས་སྲས་དཔལ་
ལྡན་བཀྲ་ཤིས་ཆོས་སྡིངས་ཀྱི་ཆོས་ཀྱི་གདན་ཁྲི་འཛིན་པ་རྗེ་བཙུན་བློ་
བཟང་གྲགས་པ་རྒྱ་མཚོ་དཔལ་བཟང་བོ་སོགས་ཀྱིས་བསྐུལ་ཏེ་བསྟོད་
པ་དེའི་འགྲེལ་བའི་ཚུལ་དུ་སངས་རྒྱས་བཅོམ་ལྡན་འདས་ཤཱཀྱ་ཐུབ་
པའི་མཛད་ཆེན་རྣམ་པར་ཐར་བ་པདྨ་དཀར་བོའི་ཕྲེང་བ་ཞེས་པའང་
532

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཐཀའ་རྩོམ་གནང་འཕྲལ་ཉིད་ཀྱི་བཀའ་སློབ་ཤིང་བཟའ་བསྐལ་་་་
ཐང་རིན་པོ་ཆེས་སྣུམ་དཔར་དུ་བཏབ། བསྟན་བཅོས་འདི་ཉིད་
གོམས་དབང་ཚེ་ཏན་ཞབས་དྲུང་རིན་པོ་ཆེས་གཟིགས་ནས་སྦྱར་བྱང་
་རྒྱས་པ་ཞིག་དང་སྐུལ་བ་བོའི་གྲས་སུ་ཁོ་བོའང་ཅིས་ཀྱང་འཇོག་
༸ྋགོས་ཞེས་པའི་འཕྲིན་བསྐུར་བ་ཕྱག་ཏུ་འབྱོར་ཏེ། ཕྱིས་ཤིང་པར་
་བརྐོ་སྐབས་དེ་བཞིན་གནང་། དཔལ་ལྡན་བཀྲ་ཤིས་ཆོས་སྡིངས་
གས་སུ་གཏན་ཚིགས་རིག་པའི་དཔེ་ཁྲིད་སྩོལ་སྐབས་གསར་སློབ་
མས་ཀྱིས་ཅུང་གོ་དཀའ་བ་བྱུང་སྟེ། དེ་དག་གི་ཆེད་དུ་གཏན་
གིས་རིག་པའི་སྣང་བ་ཞེས་བྱ་བ་དང་། གཞུང་ལུགས་ཆེན་པོ་
དག་ལ་སྦྱངས་པ་ཆེར་བྱེད་པའི་གོ་སྐབས་མ་བྱུང་བ་རྣམས་ཀྱི་དོན་དུ་
འགྲེས་རྐང་བརྒྱ་རྩ་བརྒྱད་ཀྱི་རྣམ་བཤད་གཞུང་རབ་གསལ་བའི་སྒྲོན་
ཞེས་བྱ་བ་དང་། དེང་དུས་སུ་ཕྱོགས་ཀུན་ཏུ་འདུལ་བའི་སྐོར་གྱི་
ལེན་སོགས་འདྲི་ཡུལ་གྱི་བཤེས་གཉེན་ཧ་ཅང་དཀོན་པས།
དུལ་བསྟན་རིན་པོ་ཆེའི་ཕྱག་ལེན་རྣམས་ལེགས་པར་གསལ་བར་
བྱེད་པའི་དོན་དུ་དགོངས་ནས། འདུལ་བའི་གཞི་གསུམ་གྱི་བརྗེད་
རྭ་ཤིན་ཏུ་གསལ་བོ་ཞིག་དང༌། དགོན་སྡེ་ཐམས་ཅད་ཀྱིས་གསོ་
་གི་ཚེ་སོ་ཐར་གྱི་མདོའི་གླེང་གཞི་རྟག་ཏུ་གསུངས་པས། ཀུན་
ྋགྲྭ་ཕན་སླེབས་ཆེ་བར་དགོངས་ནས་སོ་སོ་ཐར་བའི་མདོའི་གླེང་གཞིའི་
འགྲེལ་བ། ཕུང་ཁམས་སྐྱེ་མཆེད་ཀྱི་ངོ་བོ་རབ་དབྱེ་སོགས་གསལ་
བར་བྱེད་པ་ཆོས་གསུམ་གྱི་རྣམ་གཞག་མཁས་པའི་གསུང་རྒྱུན་ཞེས་བྱ་
བ། ཀུན་རིག་གི་ཕྱག་རྒྱ་བཅིང་བ་མེད་ན་ཆོ་ག་ཙམ་གསུང་ཡང་
ཚད་ལྷག་གི་ཉེས་པ་བསྐྱེད་པར་གསུངས་པས་ཀུན་རིག་གི་བསྙེན་ཡིག་
སྐྱག་རྒྱ་བཞིས་རྒྱས་འདེབས་ཚུལ་ཤིན་ཏུ་གསལ་བ། སྨན་གྱི་རྩ་བའི་
533

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
རྒྱུད་ཀྱི་བསྡུས་དོན། ལུང་སྟོན་པ་སུམ་ཅུ་བའི་འགྲེལ་བ་དོན་གསལ་
ཞེས་བྱ་བ། དམ་པའི་ཆོས་འདུལ་བ་སྤྱིའི་རྣམ་གཞག་སྡེ་བཞིའི་ལུང་
གི་སྙིང་བོ་ཞེས་བྱ་བ། བསྟན་བཅོས་ཆེན་པོ་དབུ་མ་ལ་འཇུག་པའི་
འགྲེལ་བ་བཅས་བཀའ་རྩོམ་གནང༌། ཚེ་ཏན་ཞབས་དྲུང་རིན་པོ་ཆེ་
ཞལ་མ་བཞུགས་པ་གསན་འཕྲལ་ཐུགས་ངལ་ཆེན་པོ་གནང་ཞིང་།
ཞལ་བརྡའི་ཞོར་ལ་ཁྱད་པར་འཕགས་བསྟོད་དང་ལྷ་ལས་ཕུལ་བྱུང་གི་
བསྟོད་པ་གཉིས་ལ་བོད་འགྲེལ་ཞིག་མ་མཐོང་བས། ཁོང་ལ་རྩོམ་
སྐུལ་ཞུས་ཡོད་ཀྱང་། རྩོམ་རྒྱུ་མ་བྱུང་བ་འདྲ་གསུངས་པ་ལ། འོ་
ན་ཁྱེད་ཀྱིས་ངེས་པར་བཀའ་རྩོམ་གནང་དགོས་ཞེས་སྡེ་སྣོད་རྒྱ་མཚོའི་
མངའ་བདག་ཆི་གྱ་ཞབས་དྲུང་རིན་པོ་ཆེ་དང་། ལྔ་རིག་སྨྲ་བའི་
མཁས་དབང་དགེ་བའི་བཤེས་གཉེན་བློ་བཟང་དམ་ཆོས། ཕྲན་
བཅས་ཀྱིས་ནན་ཞུས་བགྱིས་པ་ཞལ་བཞེས་གནང་སྟེ་འཕྲལ་དུ་བསྟན་
བཅོས་དེ་གཉིས་ཀྱི་འགྲེལ་བ་བཀའ་རྩོམ་གནང་། མེ་སྟག་ལོའི་
ཟླའི་དུས་ཆེན་གསུམ་འཛོམ་གྱི་ཉིན་མོར་མཚན་ལམ་དུ་མགོན་པོ་ཉིད་
ཀྱིས་ཐུལ་བ་སེར་བོ་ཞིག་མནབས་ནས་བཞུགས་པ་ལ། མི་ཞིག་གིས་
འདི་རྒྱལ་དབང་གི་ཐུལ་བ་རེད་ཟེར་ཞིང་། ཡང་གཞན་ཞིག་གིས་
པཎ་ཆེན་བློ་བཟང་ཆོས་རྒྱན་གྱི་ཐུལ་བ་རེད་ཟེར། སྐབས་དེར་ཧོར་
གཙང་ཁྲི་རིན་པོ་ཆེ་མདུན་དུ་ཕེབས་ནས། མགོན་པོ་ཀུན་གྱི་དབུས་
ན་ལྷང་ངེ་བ། །མགོན་པོ་ཁྱེད་ནི་འདི་རུ་བཞུགས་སོ་འཚལ། །ཞེས་
ཌ་དྲིལ་གྱི་སྒྲ་ལྷང་ལྷང་དཀྲོལ་བཞིན་གསུངས་རྗེས། ཁྱེད་ཀྱི་རྒྱན་
འཇུག་གི་འགྲེལ་བ་སོགས་བསམ་གྱིས་མི་ཁྱབ་པ་ཡིན་པས། ཁོང་
གིས་གཞུང་ནས་པར་དུ་འཁོད་རྒྱུ་ཡིན་ཞེས་གསུངས་པ་ཞིག་གསལ་
བར་རྨིས་ཤིང་། དེ་ལ་བརྟེན་ནས་ཐུགས་ལ་དགའ་དད་ཆེན་པོ་
- 534

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ྋགཞན་འགྲན་མེད་པ་ཞིག་འཁྲུངས་ཏེ། འཇུག་འགྲེལ་གྱི་བར་་་་་
སྒྲུབས་ཚིགས་བཅད་དུ། དེ་ལྟར་སློབ་དཔོན་ཆེན་པོ་འདི་དག་་་
གིས། །བརྒལ་ལམ་ཚུལ་གྱིས་ཟབ་མོ་སྟོང་བ་ཉིད། །གསལ་བར་བྱེད་
པའི་ཆོས་འདི་ཐོས་པ་དང་། །ཀློག་པ་ཙམ་ཡང་བསོད་ནམས་ཆེ་འོ་
སྙམ། །དབུ་མའི་བསྟན་བཅོས་ཆེན་པོ་དཔག་བསམ་ཤིང་། །དྲི་མེད་
》《ལུང་རིགས་མེ་ཏོག་སྟོང་གིས་མཛེས། །ཐོག་མཐའ་བར་དུ་དགེ་བའི་
འབྲས་བུ་མངར། །འདིར་འཇུག་པ་རྣམས་སྐལ་བ་བཟང་ངོ་སྙམ། །
ཕྱོགས་ལྷུང་དྲི་མ་མེད་པའི་སེམས་ཀྱི་མཚོར། །འཇུག་འགྲེལ་དོན་
གསལ་པདྨ་དཀར་བོ་འཁྲུངས། །དོན་བཟང་མངར་བའི་བཅུད་ཀྱིས་
གཏམས་པ་འདི། །རྒྱལ་ཀུན་དགྱེས་པའི་མཆོད་པར་འགྱུར་བར་་་
སྙམ། །ཞེས་སོགས་བྲིས་པ་ཡིན་ནོ། །ཞེས་གསུངས་ཏེ་མཁས་པ་་་
རྣམས་མཆོག་ཏུ་དགྱེས་པ་སྐྱེད་པའི་ངོ་མཚར་རྨད་དུ་བྱུང་བའི་རྣམ་
པར་ཐར་བའོ། །
་ལོ་དེའི་ས་ག་ཟླ་བར་མང་རའི་དགོན་ཆེན་དུ་ཕེབས། ལྔ་བའི་
ཚེས་གཅིག་ནས་སྐྱབས་འགྲོ། དགའ་ལྡན་ལྷ་བརྒྱ་མ། གནས་
བཅུ། བླ་མཆོད། སྨོན་ལམ་སྣ་ལྔ ཡོན་ཏན་གཞི་གྱུར་མ།
མདོ་གདུགས་སྒྲོལ་གསུམ། ལྟུང་བཤགས། ལེགས་བྲིས་མ།
སྒྲོལ་དཀར་བསྟོད་པ། སེང་གདོང་མ། སྨན་ཐུང་། སྨན་རིང་།
རྒྱལ་བ་མ་ལུས་མ། སྤྱི་བཤགས། གཙོ་རྒྱལ་མ་བཅས་ཀྱི་ལུང་དང་།
འཇིགས་བྱེད་དཔའ་བོ་གཅིག་པའི་དབང་། ཐུགས་རྗེ་ཆེན་པོ་བཅུ་
གཅིག་ཞལ་གྱི་དབང་སྟ་གོན་དང་བཅས་པ། དཔལ་གསང་བ་་་
འདུས་པ་དང་། འཁོར་ལོ་སྡོམ་པ། ཀུན་རིག་རྣམ་པར་སྣང་་
མཛད། མི་འཁྲུགས་པ་ལྷ་བཅུ་གསུམ་མ་བཅས་ཀྱི་དབང་།
535 -

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
རིགས་གསུམ་སྤྱི་སྒྲུབ་དང་འཇམ་དབྱངས་དཀར་བོ། མགོན་པོ།
ཆོས་རྒྱལ། དམག་ཟོར་རྒྱལ་མོ་བཅས་ཀྱི་རྗེས་གནང་། ཚེས་དགུ་
ནས་སྔགས་ཀྱི་སྤྱི་དོན་གྱི་དཔེ་ཁྲིད་རྒྱས་པ་གནང་སྟེ་ཚེས་ཉེར་ལྔའི་ཐོ་
རེངས་སུ དེ་ལྟར་རྨད་བྱུང་ལམ་གྱི་མཐར་ཐུག་འདི། །ཚུལ་་་་་་
བཞིན་བསྒྲུབ་ལ་བར་ཆད་མེད་པ་དང་། །ཕྱོགས་བཅུ་ཀུན་ཏུ་དར་
ཞིང་རྒྱས་གྱུར་ཏེ། །འགྲོ་ཀུན་ཐབས་མཁས་འདི་ཡིས་སྒྲོལ་བར་ཤོག།
ཅེས་གསལ་བོར་ཐོས་པ་རྨིས་གསུངས་སོ། ། ལྔ་བའི་ཚེས་བཅོ་ལྔ་
ཉིན་བསྒྲུབ་བྱ་སུམ་ཅུ་ལྷག་ལ་དགེ་ཚུལ་སློང་གི་སྡོམ་པ་བསྩལ།
འདུལ་བ་མདོ་རྩའི་ཞལ་ལུང་དང་རྣམ་འགྲེལ་ལེའུ་དང་བོའི་མཐའ་
དཔྱོད་ཞིབ་རྒྱས་སུ་ཁྲིད། རྗེ་འཇམ་དབྱངས་བློ་བཟང་བསྟན་དར་
གྱི་ཞབས་བརྟན་གསོལ་འདེབས་བརྩམས་ནས་དགོན་འདིའི་ཐོས་་
བསམ་སྒོམ་གསུམ་མེ་བཞིན་འབར་ཞིང་འབར་བཞིན་པ་གཟིགས་ཏེ་
དགེ་ལེགས་བླ་ན་མེད་པའི་རྟེན་འབྲེལ་གྱི་སྒོ་འཕར་འབྱེད་པར་མང་
རའི་དགོན་ཆེན་ཞེས་བསྔགས་ཤིང་གསུང་རྩོམ་དག་ཏུའང་དེ་བཞིན་
སྤྱོད་པར་མཛད་དོ། །རབ་བྱུང་བཅུ་དྲུག་པའི་བགྲང་བྱ་དགུ་བ་ཤིང་
མོ་གླང་གི་ལོར་གཅན་ཚའི་མ་ཎིའི་གཙུག་ལག་ཁང་གསར་དུ་བཞེངས་
པའི་དབུ་བརྩམས། འགྲོ་སོང་སོགས་བྱ་བ་ལས་ཀྱི་འཁོར་ལོ་རྒྱ་ཆེ་
བས་ཐུགས་ངལ་ཅུང་ཟད་གནང་བའི་ཚུལ་བཞེས་པས། ནུབ་་་
གཅིག་མཚན་ལམ་དུ་མང་བོ་ཞིག་གིས་གསང་འདུས་ཀྱི་ཤིས་བརྗོད་
གསུང་གིན་འདུག་པ་ལ་གཞལ་ཡས་ཁང་གི་མཚམས་ནས་མི་གསུང་
བར་ཅུང་ཟད་བཞུགས་རྗེས་དབུ་མཛད་སྐད་ཆེན་པོ་ཅན་ཞིག་གིས།
ནམ་མཁའི་ཁྱོན་ལྟར་ཡངས་པའི་ཕོ་བྲང་མཆོག །ཉི་ཟླའི་འོད་དང་
མཉམ་པའི་འོད་འཕྲོ་ཞིང་། །གྲངས་མེད་རིན་ཆེན་རྒྱན་གྱིས་མཛེས་
536

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
པ་ལ། །དགེ་མཚན་ཇི་སྙེད་མཆིས་པའི་བཀྲ་ཤིས་དེས། །ཁྱེད་ཅག་
གང་དང་གང་དུ་གནས་པ་དེར། །མི་ཤིས་མཚན་མ་འགའ་ཡང་མི་
འབྱུང་ཞིང་། །ཞིང་གི་འབྱོར་བ་ཕུལ་དུ་བྱུང་བ་ཡིས། །བདེ་བླག་
རྒྱུན་མི་ཆད་པའི་བཀྲ་ཤིས་ཤོག །ཅེས་གསུངས་པ་ཞིག་གསལ་བོར་
རྨིས་པས། ད་ནི་གཙུག་ལག་ཁང་ཤིན་ཏུ་ལེགས་པོ་ཞིག་མྱུར་དུ་
འགྲུབ་ངེས་ཡིན་སྙམ་ནས་ཐུགས་བདེ་བོ་བྱུང་བར་གསུངས་སོ། །
དགུང་ལོ་དོན་གཅིག་བཞེས་པ་རབ་བྱུང་བཅུ་བདུན་པའི་ཐོག་མ་མེ་
ཡོས་ལོར་རྒྱལ་ཁབ་ཀྱིས་དཔལ་ལུང་རྫོང་དུ་བོད་སྨན་ཁང་ཆེན་པོ་
ཞིག་ལས་གྲུབ་ཅིང་། དམ་པ་ཉིད་སྨན་ཁང་གི་ལས་འཛིན་དུ་་་་
བསྐོས་སྟབས་གནས་དེར་སྤོས་ནས་བཞུགས་གདན་འཇགས། རབ་
རྒྱན་ས་འབྲུག་ལོར་མགོན་པོ་སྤྱན་ཪས་གཟིགས་ཀྱི་ཐུགས་རྗེ་དང་།
དམ་པ་གང་གི་ཐུགས་བསྐྱེད་དང་སྨོན་ལམ་རྣམ་པར་དག་པའི་མཐུ་
ལས་ལྗོངས་འདིའི་སྐྱེ་དགུ་རྣམས་ཀྱི་བསོད་ནམས་མི་ཟད་པའི་གཏེར་
ཆེན་པོ་འབྱུང་བའི་གཞི་དམ་པར་གྱུར་པ་གཅན་ཚའི་མ་ཎི་ཆོས་་་་
འཁོར་ཆེན་པོའི་གཙུག་ལག་ཁང་གི་ཕྱི་ནང་སྟེང་འོག ཚོན་འབུལ་
རྟེན་དང་བཅས་པ་ཕུན་སུམ་ཚོགས་པར་ལེགས་གྲུབ་བྱུང་བ་དང་།
དེ་ཡང་གཙུག་ལག་ཁང་འདི་གང་གིས་མཐོང་ན་ཡང་མཐོང་བ་ཙམ་
གྱིས་དད་པ་འཕེལ་ཏེ་རྗེས་སུ་ཡི་རངས་བྱེད་པ་ཤིན་ཏུ་ངོ་མཚར་ཅན་
འདི་ཉིད་འགལ་རྐྱེན་ཅུང་ཟད་ཙམ་ཡང་མ་བྱུང་ཞིང་། ཕྱོགས་་
ཕྱོགས་སུ་ཉུལ་ནས་དད་འབུལ་བསྐུལ་བ་སོགས་བྱེད་མ་དགོས་པར་
མཐུན་རྐྱེན་མཐའ་དག་ངང་གིས་འཛོམ་སྟེ་རང་བྱོན་ལྟ་བུར་ལྷུན་གྱིས་
གྲུབ་པ་བྱུང་ནས། དམ་པ་ཉིད་ཀྱིས་གཙོས་ཆོག་གྲྭ་བ་དུ་མས་རབ་
གནས་མཁས་གྲུབ་གོང་མའི་ཕྱག་བཞེས་བཞིན་གནང་ཞིང་བྱིན་་་་་
537

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
རླབས་མི་ཟད་པའི་གཏེར་དུ་བསྒྲུབས་པར་མཛད། དེ་ནས་བཟུང་
ཆོས་འཁོར་རིན་པོ་ཆེ་དང་། སྐུའི་རྟེན་དུ་མ་ལས་བདུད་རྩིའི་རྒྱུན་
འཇོ་བ་སྐྱེ་དགུ་ཐམས་ཅད་ཀྱིས་ཐུན་མོང་དུ་མཇལ་བས། ཀུན་གྱི་
ཡིད་ཀྱི་ཆུ་གཏེར་ངོས་ལ་དགའ་དད་སྤྲོ་གསུམ་གྱི་རླབས་ཕྲེང་འགྲན་
པ་བཞིན་དུ་འཕེལ་བར་གྱུར་ཏོ། ། དགོན་སྡེ་མང་བོར་ཕེབས་
ནས་ཆོས་བཀའ་གནང་ཚུལ་མཚོན་ཙམ་འགོད་ན། དམ་པའི་སྐྱེ་བོ་
མཆོག་འདིས་ནི། ཇི་སྐད་དུ། འཇམ་མགོན་ཆོས་ཀྱི་རྒྱལ་བོ་ཙོང་
ཁ་བ་ཆེན་པོས། འདྲེན་པ་མཆོག་དེས་དཀའ་བ་དཔག་མེད་་་་་
ཀྱིས། །ནན་ཏན་སྙིང་བོར་མཛད་ནས་བསྒྲུབས་པ་འདི། ། ཐབས་
གང་ཞིག་གིས་འཕེལ་བར་འགྱུར་སྙམ་པའི། །རྣམ་པར་དཔྱོད་པའི་
ཉིན་མཚན་འདའ་བར་ཤོག ། ཅེས་གང་གསུངས་པའི་དགོངས་
དོན་ཅི་ལྟ་བ་བཞིན་རིང་མོ་ཞིག་ནས་ཐུགས་ཉམས་སུ་བཞེས་པ་་་་
ལགས་གཤིས། དུས་ཀྱི་ཡང་སྙིགས་འདིར་ཐུབ་བསྟན་ཡང་དར་
ཉིན་བྱེད་གཞོན་ནུའི་འཛུམ་ཟེར་སྣང་བའི་རྩེ་དགའ་མཆོག་ཏུ་དགོད་
པ་ལས་བྱུང་བའི་སྐལ་བཟང་རྫོགས་ལྡན་དཔྱིད་ཀྱི་དཔལ་མོའི་དུས་
སྟོན་རབ་ཏུ་དར་བ་ལ་མངོན་དུ་ཕྱོགས་པ་ནི། ཐན་དུས་ཀྱི་སྦྲང་
ཆར་ལྟ་བུར་དགོངས་ཏེ། མཉམ་མེད་སྟོབས་བཅུ་མངའ་བ་འདྲེན་
མཆོག་སྲས་གཙང་སྲས་པོའི་ལུང་དང་རྟོགས་པའི་བསྟན་པ་རིན་པོ་ཆེ་
དར་ཞིང་རྒྱས་པ་དང་། དེ་ལ་བརྟེན་ནས་མཁའ་ཁྱབ་འགྲོ་བ་་་་
ཡོངས་ལ་གནས་སྐབས་དང་མཐར་ཐུག་གི་ཕན་པ་དང་བདེ་བ་རྒྱ་
ཆེན་པོ་བདེ་བླག་ཏུ་འབྱུང་བའི་ཆེད་དུ་དམིགས་ཤིང་། འཇིག་རྟེན་
ཆོས་བརྒྱད་དང་རང་དོན་ཡིད་བྱེད་སོགས་ཀུན་སློང་ངན་པའི་དྲི་མས་
ཅུང་ཟད་ཀྱང་མ་གོས་པར་བྱམས་སྙིང་རྗེ་བྱང་ཆུབ་ཀྱི་སེམས་རིན་པོ་
538

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཆེ་འབའ་ཞིག་གིས་ཀུན་ནས་བསླངས་ཏེ་དགུང་ལོ་བགྲེས་པ་དང་།
འབྱོན་ལམ་རིང་བ། ཆོས་བཀའ་གནང་སྐབས་ཀྱི་སྐུ་ངལ་སོགས་ཅི་
མི་སྙམ་པར་ཁྱད་དུ་བསད་ཅིང་། རྨ་ལྷོ་བྱང་གི་དགོན་སྡེ་མང་བོ་
དང་བོད་སྨན་ཁང་དང་སློབ་གྲྭ་ཁ་ཤས། རོང་འབྲོག་སྡེ་ཁ་ཤས་
སོགས་དང་། ཉིད་ཀྱི་བཞུགས་གནས་རྣམས་སུ་ཐར་འདོད་ཀྱི་སྐྱེ་བོ་
སྟོང་ཕྲག་མང་བོ་བསྙེན་གནས་དང་། དགེ་བསྙེན། རབ་བྱུང་།
དགེ་ཚུལ་སློང་གི་བསླབ་པའི་གཞི་ལ་སྦྱར་བ་དང་། རིས་སུ་མ་ཆད་
པའི་ཕྱོགས་ཀྱི་དོན་གཉེར་ཅན་མཐའ་ཡས་པར་རྒྱུད་སྡེ་བཞིའི་སྨིན་
བྱེད་ཀྱི་དབང་། རྗེས་གནང་། ཁྲིད། ཞལ་ལུང་། མན་ངག་
བཀླག་ལུང་སོགས་ཟབ་པ་དང་རྒྱ་ཆེ་བའི་ཆོས་བཀའ་མཐའ་ཡས་པ་
དང་། གསོ་བ་རིག་པ་སོགས་ཐ་སྙད་རིག་གནས་ཀྱི་ལྗགས་བཤད།
ཁྱད་པར་བཀའ་པོད་ཆེན་པོ་རྣམས་ཀྱི་གཟབ་ཁྲིད་ཧ་ཅང་རྒྱ་ཆེན་པོ་
རྒྱུན་ཆགས་སུ་གནང་ཞིང་། ཐ་ན་ཞལ་མཇལ་གསུང་ཐོས་ཀྱིས་་
གདུལ་བྱ་དཔག་ཏུ་མེད་པ་མངོན་པར་མཐོ་བ་དང་ངེས་པར་ལེགས་
པའི་དཔལ་ལ་ལོངས་སྤྱོད་པའི་སྐལ་བ་ཅན་དུ་འགྱུར་བའི་ཐབས་ལ་
ཅི་འགྱུར་མཛད་པའི་ཚུལ་ཤིན་ཏུ་རྒྱ་ཆེ་བ་འགོད་དུ་མཆིས་ན་ཡང་།
དེ་དག་ཚུལ་ཞིབ་མོར་འཁོད་པའི་ས་བོན་གྱི་ཡི་གེ་མེད་པས་འོལ་ཚོད་
ཀྱིས་འགོད་པའི་རྔོ་མི་ཐོགས་ལ། འདིར་དགོན་སྡེ་འགའ་ཞིག་ཏུ་
དངོས་ཕེབས་གནང་ནས་ཆོས་བཀའ་སྩལ་ཚུལ་གྱི་ཐོ་ཙམ་དགོན་སྡེ་དེ་
དག་གི་ཡི་གེ་འབྱོར་བ་ལ་གཞི་བྱས་ནས་གནད་བསྡུས་ཏེ་ཕྱོགས་་་་
གཅིག་ཏུ་འགོད་པ་ལ། དམ་པ་ཉིད་དགུང་ལོ་རེ་ལྔ་བཞེས་པ་རབ་
བྱུང་བཅུ་བདུན་པའི་ལྕགས་བྱ་ལོའི་ཧོར་ཟླ་ལྔ་བར་ཉིད་ཀྱི་ཞལ་སློབ་
བསྔགས་འོས་ཡོན་ཏན་གྱི་བདག་ཉིད་གཡོན་རུ་ནོར་བུ་བའི་མཆོག་
539

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སྤྲུལ་རིན་པོ་ཆེས་གྲྭ་བ་གཉིས་མངགས་ནས། མཚོ་སྔོན་གཡོན་རུའི་
དགོན་བཀྲ་ཤིས་རབ་རྒྱས་གླིང་དུ་ཕེབས་ཏེ། ཆོས་བཀའ་རྒྱ་ཆེན་པོ་
དང་། བསྒྲུབ་བྱ་དུ་མ་ལ་རབ་བྱུང་དང་། བསྙེན་རྫོགས་ཀྱི་སྡོམ་
པ་ལེགས་པར་སྩོལ་རྒྱུའི་ཐུགས་འདུན་ཆེ་ཚུལ་ནན་ཏན་གྱིས་ཞུར་
བཅུག་པ་ལྟར་ཞལ་བཞེས་གནང་སྟེ། ཟླ་དྲུག་པའི་ཚེས་བརྒྱད་ལ་
དགོན་དེ་གར་དངོས་ཕེབས་གནང༌། ཚེས་བཅོ་ལྔའི་ཉིན་བསྒྲུབ་བྱ་
ཉི་ཤུར་རབ་བྱུང་དང་། སུམ་ཅུར་བསྙེན་རྫོགས་ཀྱི་སྡོམ་པ་ལེགས་
པར་སྩལ་ཅིང་། དགོན་དེའི་འདུས་གྲྭ་ཡོངས་དང་། ཕྱོགས་་་་་
འདུས་དད་ལྡན་གདུལ་བྱ་རྣམས་ལ་སྐྱབས་འགྲོ་དང་དགའ་ལྡན་ལྷ་
བརྒྱ་མའི་ཁྲིད་དང་། འཇམ་དཔལ་མཚན་བརྗོད་ཀྱི་ལུང་།
རིགས་གསུམ་མགོན་པོ་དང༌། ཚེ་ལྷ་རྣམ་གསུམ་གྱི་གཟུངས་སོགས་
གཟུངས་བསྔགས་ཁྱད་པར་ཅན་མང་བོའི་ལུང་གནང་ནས་ཐམས་
ཅད་ཀྱི་རྒྱུད་ལ་ཐར་བའི་ས་བོན་ཁྱད་པར་ཅན་ཐེབས་ངེས་སུ་མཛད་
དོ། ། ཟླ་བརྒྱད་པར་ཆབ་ཆ་དགོན་གསར་བཀྲ་ཤིས་ཐེག་མཆོག་
གླིང་གི་འདུས་སྤྱིས་གདན་ཞུ་ནན་ཆེ་བ་སྔོན་ནས་ཡང་ཡང་ཕུལ་བ་
ལྟར་ཕྱགས་ཕེབས་། ཚེས་བཅུ་གསུམ་ཉིན་བསྙེན་རྫོགས་ཞེ་ལྔ་
དང་། རབ་བྱུང་ཉེར་དྲུག་བསྒྲུབས། ཚེས་བཅུ་བཞིའི་ཉིན་གཡུ་
ཐོག་སྨན་དབང་དང་། སྨན་གྱི་ཆ་ལག་བཅོ་བརྒྱད་ཀྱི་བཀླག་ལུང་།
སྨན་གྱི་ལྷ་མོ་སྤུན་གསུམ་གྱི་རྗེས་གནང་བཅས་དང་། ཚེས་བཅོ་
ལྔའི་ཉིན་གཞི་གསུམ་ཆོ་གའི་ཞལ་ལུང་། ཚེས་བཅུ་དྲུག་ཉིན་སྐྱབས་
འགྲོ། མཁའ་མཉམ་མ། སྨོན་ལམ་སྣ་ལྔ། འཇམ་དཔལ་མཚན་
བརྗོད། མདོ་སྡུད་པ། གསང་འདུས་རྩ་རྒྱུད། གྲུབ་ཆེན་ཚེམ་
བུ་བའི་ལུགས་ཀྱི་སྤྱན་རས་གཟིགས་ཀྱི་སྒོམ་བཟླས་ཆོ་ག བླ་མཆོད་
540

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
་དེའི་ཚོགས་མཆོད། བསྟན་འབར་མ་བཅས་ཀྱི་བཀླག་ལུང་།
ས་བཅོ་བརྒྱད་ཉིན་དཔལ་རྡོ་རྗེ་འཇིགས་བྱེད་ལྷ་བཅུ་གསུམ་མའི་
ཁང་གི་སྟ་གོན། མདོ་གདུགས་སྒྲོལ་གསུམ། ལེགས་བྲིས་མ།
ལ་དཀར་བསྟོད་པ། རྣམ་རྒྱལ་གཟུངས་རིང་། སྐབས་གསུམ་
རྗེའི་གསང་བའི་རྣམ་ཐར། ལམ་རིམ་བསྡུས་དོན། འདུལ་
རྒྱ་མཚོའི་སྙིང་བོ། ལམ་གཙོ། ལམ་རིམ་སྨོན་ལམ། སྔགས་
ལ་སྨོན་ལམ། དགེ་ལྡན་བསྟན་པ་རྒྱས་པའི་སྨོན་ལམ། གནས་
ཆུའི་བསྟོད་པ། གསང་འདུས་སྨོན་ལམ། བདེ་མཆོག་སྨོན་་་་
རྟེན་འབྲེལ་བསྟོད་པ། དཀོན་མཆོག་རྗེས་དྲན་གྱི་མདོ།
མ་མཆོག་སྒོ་འབྱེད། དགའ་ལྡན་ལྷ་བརྒྱ་མ་བཅས་ཀྱི་ལུང་དང་།
རྒས་རྗེ་ཆེན་པོའི་གཟུངས་རིང་སོགས་ལྷག་ལྷ་མང་བོའི་གཟུངས་
ས་ཀྱི་ལུང་བཅས་སྩལ། ཚེས་བཅུ་དགུའི་ཉིན་འཇིགས་བྱེད་ལྷ་
གསུམ་མའི་དབང་ཆེན། ཚེས་ཉི་ཤུ་ཉིན་ཀུན་རིག་གི་དབང་།
་རྒྱལ་མའི་རྗེས་གནང་། རྟ་མགྲིན་གསང་སྒྲུབ་ཀྱི་རྒྱུན་ཁྱེར་མདོ་
རྒྱུས་སོགས་ཆོས་སྤྱོད་དང་། ཡིག་བརྒྱ་སོགས་གཟུངས་སྔགས་་
་ཅན་མང་བོའི་ལུང་བཅས་གནང༌། ཚེས་ཉེར་གཉིས་ཉིན་་་་
གས་བྱེད་དཔའ་བོ་གཅིག་པའི་དབང་། ཚེས་ཉེར་གསུམ་ཉིན་
༸གོན་ཆོས་ལྷ་མོ་གསུམ་གྱི་རྗེས་གནང༌། ཚེས་ཉེར་བཞིའི་ཉིན་་
ཕྱོགས་གཞན་ནས་ཆེད་གཉེར་གྱིས་ཕེབས་པའི་བསྒྲུབ་བྱ་ལྔ་ལ་བསྙེན་
གས་དང་། བདུན་ལ་རབ་བྱུང་གི་བསླབ་སྡོམ་སྩལ་ཏེ་བསྟན་པའི་
ལ་མཚན་མཆོག་ཏུ་བརྟན་པར་བསྒྲེངས་པར་མཛད་དོ། ། ཟླ་
ཚུ་བའི་ནང་ཉིད་ཀྱི་གདན་ས་དཔལ་མི་འགྱུར་དགེ་ལྡན་བཀྲ་ཤིས་
སྡིངས་ཞེས་སྙན་གྲགས་ཀྱི་བ་དན་སྲིད་ཞིའི་མཛེས་རྒྱན་དུ་གཡོ་
541

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བའི་ཆོས་སྡེ་ཆེན་པོའི་ཞལ་སློབ་རྣམས་ཀྱིས་གདན་ཞུས་ཕུལ་བ་ལྟར་
ཞབས་པད་བཀོད་དེ། ཐར་འདོད་སྐྱེ་བོ་མང་བོ་ཞིག་རབ་བྱུང་དང་
བསྙེན་རྫོགས་ཀྱི་བསླབ་པའི་གཞི་ལ་སྦྱར་ཞིང་མྱང་འདས་ཀྱི་དཔག་
བསམ་ས་བོན་མཆོག་ཏུ་བརྟས་པར་མཛད། དམ་པ་གང་གི་ཐུགས་
སྲས་དམ་པ་སྐྱབས་རྗེ་བློ་བཟང་གྲགས་པ་རྒྱ་མཚོའི་ཞལ་སྔ་ནས་ཀྱིས་
གཙོས་བསྟན་པའི་རྩ་ལག་སྐྱབས་རྗེ་མགོན་པོའི་མཆོག་སྤྲུལ་རིན་པོ་ཆེ་
སོགས་ཞལ་སློབ་མང་བོར་བསྡུས་གྲྭའི་དཔེ་ཁྲིད་དང་། བཀའ་་་་
རམས་པ་རྣམས་ལ་འདུལ་བའི་མཐའ་དཔྱོད་ཀྱི་སྟེང་ནས་ལུང་རིགས་
ཀྱིས་བརྒྱན་པའི་འདུལ་བའི་གཟབ་ཁྲིད་ཟླ་གཅིག་ལ་གནང་བ་སོགས་
ལེགས་བྱས་རྟེན་འབྲེལ་དང་བོའི་ཁྱུང་སྔོན་སྐྱེས་ཀྱིས་ཉེ་བར་དྲངས་
པའི་ཡང་དར་བསྟན་པའི་སྣང་བྱེད་མཆོག་གིས་དགྱེས་འཛུམ་འོད་
རླབས་རབ་ཏུ་སྤྲོས་ཏེ། བཤད་སྒྲུབ་དཔྱིད་ཀྱི་དུས་སྟོན་དར་ལ་བབ་
ཅིང༌། སྐལ་བཟང་རྐང་བ་དྲུག་པའི་ཚོགས་རྣམས་སྤྲོ་དགའི་གཤོག་
ཟུང་གཡོ་བའི་ཟློས་གར་སྒྱུར་བཞིན་རྩོད་ངག་དབྱངས་སྙན་ཆད་མེད་
དུ་སྒྲོག་པ་སོགས་ལེགས་བྱས་བླ་ན་མེད་པའི་དཔལ་གྱིས་ཆེས་ཆེར་
མཛེས་པར་གྱུར་ཏོ། ། ལོ་འདིར་བ་ཡན་སྐྱིད་སྡེ་དགོན་གྱིས་་་་་
གདན་ཞུས་ལྟར་དགོན་དེ་གར་དངོས་ཕེབས་གནང་སྟེ། བསྒྲུབ་བྱ་
སུམ་ཅུ་ཙམ་རབ་ཏུ་བྱུང་ཞིང་། ཁྱིམ་པ་སུམ་ཅུ་ལྷག་ལ་དགེ་བསྙེན་
གྱི་སྡོམ་པ་གནང་། དད་ལྡན་སེར་སྐྱ་མང་བོ་འདུས་པ་ལ་སྐྱབས་
འགྲོ། སྨོན་ལམ་ལྔ། གནས་བཅུའི་བསྟོད་པ། བླ་མཆོད་བཅས་
ཀྱི་ལུང་དང་། ལམ་རིམ་ཆེན་མོའི་ཞལ་ལུང་། དུས་དགྲའི་དབང་
བོ་ལྷ་བཅུ་གསུམ་མ་དང་དཔའ་གཅིག་གི་དབང་ཆེན། རྟ་མགྲིན་
གསང་སྒྲུབ། ཐུགས་རྗེ་ཆེན་པོ། ཀུན་རིག མི་འཁྲུགས་པ་་
542

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
བཅས་ཀྱི་དབང་། ཚེ་དབང་བཅས་ལེགས་པར་སྩལ་བ་ཡིན་ནོ། །
དགུང་ལོ་རེ་དྲུག་བཞེས་པ་ཆུ་ཁྱི་ལོའི་ཧོར་ཟླ་དྲུག་པའི་ཚེས་གཅིག་
ཉིན་ཁ་སྒང་ཨོ་བསོ་དགོན་དུ་ཞབས་པད་བཀོད་དེ་ཡང་དར་སྐབས་
ཀྱི་དབྱར་གནས་གསར་དུ་བཙུགས། འདུས་སྡེ་ཡོངས་ལ་ལམ་རིམ་
ཆེན་མོའི་ཞལ་ལུང་སྩལ་ཅིང་། གཞོན་ནུ་སྐོར་གཅིག་ལ་བོད་ཀྱི་
བརྡའི་བསྟན་བཅོས་སུམ་རྟགས་ཀྱི་ཁྲིད་གནང༌། དེ་ནས་མཚོ་སྔོན་
གཡོན་རུ་དགོན་པའི་གདན་ཞུས་ལྟར་ཟླ་བདུན་པའི་ཚེས་གཅིག་ཉིན་
དགོན་དེར་ཕེབས་ཏེ། སྐྱབས་རྗེ་ནོར་བུ་བའི་གཙོས་འདུས་སྤྱི་ཐུན་
མོང་ནས་དགོན་འདིར་བཀའ་པོད་ལྔའི་འཆད་ཉན་འཛུགས་རྒྱུའི་
འདུན་པ་ཡོད་གྱི་ཚུལ་ནན་ཞུས་ཕུལ་བ་དགྱེས་པས་ཞལ་བཞེས་གནང་
སྟེ། བློ་གསལ་སུམ་ཅུ་ལྷག་ལ་བསྡུས་གྲྭའི་དཔེ་ཁྲིད་ཞིབ་མོར་སྩལ།
íས་གྲྭ་བ་རྣམས་ཀྱིས་བསྡུས་གྲྭའི་རྩ་ཚིག་དང་རྒྱན་འཇུག་སོགས་ཀྱི་
རྒྱུགས་འབུལ་དགོས་པའི་སྒྲིག་ལམ་གསར་དུ་བཙུགས་ཤིང་།
མཚན་ཉིད་ཀྱི་རྣམ་དཔྱོད་སྐོར་དང་། ཆོས་སྤྱོད་གསུང་ཚུལ།
རྩོད་པ་བྱེད་སྟངས་བཅས་ཀྱི་ཁྲིད་བཀའ་དྲིན་བསྐྱངས། ཟླ་བརྒྱད་
པའི་ཚེས་གཅིག་ཉིན་དཔལ་ལྡན་བཀྲ་ཤིས་ཆོས་སྡིངས་ཀྱི་ཕྱག་ལེན་
བཞིན་འཆད་ཉན་གྱི་དབུ་གསར་དུ་བརྙེས་ཏེ། ལེགས་ལམ་དང་
རྟེན་འབྲེལ་ཤིན་ཏུ་བཟང་བ་བྱུང་། ཞལ་ནས་མཚན་ཉིད་འདི་ཧ་
ཅང་དཀའ་མོ་ཞིག་ཡིན་ན་ཡང་། ཁོང་ཨ་ལགས་ནོར་བུ་རིན་པོ་ཆེ་
ནི་ཐུགས་ལ་གང་བསམ་འགྲུབ་པའི་སྐྱེ་བུ་དམ་པ་ཞིག་ཡིན་པས།
ཁོང་གི་ཐུགས་བཞེད་ལྟར་མཚན་ཉིད་ཚུགས་ངེས་སྙམ་སོགས་་་་་་་
གསུངས། ཚེས་གསུམ་ནས་བཟུང་བཅོམ་ལྡན་འདས་མི་འཁྲུགས་
པ་ལྷ་དགུའི་དབང་། རྡོ་རྗེ་འཇིགས་བྱེད་ལྷ་བཅུ་གསུམ་མ་དང་
543

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དཔའ་གཅིག་གི་དབང་། གསང་འདུས་ཀྱི་དབང་། ཀུན་རིག་གི་
དབང་བཅས་དང་། སྨོན་ལམ་སྣ་ལྔ་སོགས་ཆོས་སྤྱོད་མང་བོའི་ལུང་
སྩལ་ཅིང༌། དེ་ནས་བཟུང་ལྔ་ཐོག་དམ་བཅའ་དང་བཞི་ཐོག་སྐྱོར་
སྦྱང་། དཔྱིད་ཆོས་དང་དབྱར་ཆོས་འཛུགས་རྒྱུ་སོགས་ལ་བཀོད་
ཁྱབ་ཞིབ་མོ་གནང་། ཧོར་ཟླ་བརྒྱད་པར་སྲིད་གཞུང་གི་གསུང་
བཀོད་ལྟཪ་སྐུ་འབུམ་བྱམས་པ་གླིང་དུ་དངོས་ཕེབས་གནང་སྟེ།
ཞིང་ཆེན་ཡོངས་ཀྱི་གསོ་རིག་སྨྲ་བ་བཞི་བཅུ་ཙམ་འདུས་པ་ལ་སྨན་གྱི་
རྒྱུད་བཞིའི་ལུང་དང་། རྩ་རྒྱུད་དང་བཤད་རྒྱུད་ཀྱི་མཛུབ་ཁྲིད་སྩལ་
ཅིང་། དགོན་དེ་གའི་དོན་གཉེར་བ་དུ་མ་དང་འཚོ་བྱེད་རྣམས་ལ་
རིགས་གསུམ་སྤྱི་སྒྲུབ་ཀྱི་རྗེས་གནང་དང༌། ཆོས་སྡེ་དེ་གའི་དགེ་
བའི་བཤེས་གཉེན་དག་ལ་འགྲེལ་བ་དོན་གསལ་གྱི་ཞལ་ལུང་དང་།
བློ་གསལ་སྐོཪ་ཞིག་ལ་བསྡུས་གྲྭའི་དཔེ་ཁྲིད་སོགས་གནང་ཞིང་།
རབ་བྱུང་དང་དགེ་ཚུལ་མང་བོ་བསྒྲུབས་པ་བཅས་ཀྱིས་འཇམ་མགོན་
བླ་མའི་གདན་སར་བསྟན་པ་ལ་བྱ་བ་རྒྱ་ཆེར་གནང་། ཟླ་བཅུ་་་
གཅིག་པར་དཔལ་ལྡན་བཀྲ་ཤིས་ཆོས་སྡིངས་སུ་ཕེབས་ཏེ། ཞལ་
སློབ་རྣམས་ལ་སེམས་སེམས་བྱུང་། ཡུལ་ཡིད་ཅན་སོགས་ཀྱི་དཔེ་
ཁྲིད་ཟླ་གཅིག་ལྷག་ལ་གནང་། ལོ་འདིར་འཁྱམས་རུ་དགོན་ལ་་
ཕྱགས་ཕེབས་ཏེ། བསྒྲུབ་བྱ་སུམ་ཅུ་ལྷག་ལ་རབ་བྱུང་དང་བསྙེན་
རྫོགས་ཀྱི་སྡོམ་པ་སྩལ་ཅིང་དཔལ་རྡོ་རྗེ་འཇིགས་བྱེད་དཔའ་བོ་གཅིག་
གི་དབང་སྟ་གོན་དང་བཅས་པ་ལན་གཉིས། ཀུན་རིག སྨན་བླ།
སྤྱན་རས་གཟིགས་བཅུ་གཅིག་ཞལ། ཚེ་དཔག་མེད་ལྷ་དགུ་བཅས་
ཀྱི་དབང་དང་། རིགས་གསུམ་སྤྱི་སྒྲུབ་ཀྱི་རྗེས་གནང་ལན་གཉིས།
མགོན་ཆོས་ལྷ་མོ་གསུམ་གྱི་རྗེས་གནང་། གསོ་བ་རིག་པ་རྩ་རྒྱུད་
544

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
དང་། སྐྱབས་འགྲོ་སོགས་ཆོས་སྤྱོད་མང་བོའི་ལུང་། རིགས་་་་
གསུམ་མགོན་པོ་དང་ཚེ་ལྷ་རྣམ་གསུམ་གྱི་གཟུངས་སོགས་གཟུངས་
སྔགས་ཟབ་མོ་མང་བོའི་ལུང་བཅས་ལེགས་པར་སྩལ་ཏེ། དད་་
འདུས་ཀྱི་སྐྱེ་བོ་སྟོང་ཕྲག་དུ་མའི་རྒྱུད་ལ་ཐར་བའི་བག་ཆགས་ཁྱད་
པར་ཅན་འཇོག་པ་གནང་ཞིང་། འདུ་ཁང་གསར་བཞེངས་ཀྱི་སར་
བཀྲ་ཤིས་གསོ་སྦྱོང་གནང་ནས་གནས་གཞི་བྱིན་གྱིས་བརླབས་པ་་
སོགས་སྡེ་འདིར་ཐུབ་པའི་ལུགས་བཟང་མཆོག་ཏུ་དར་བའི་ཐུགས་
བརྩོན་གང་ལེགས་གནང་བས་བཀའ་དྲིན་ཤིན་ཏུ་ཆེ་བ་ཤེས་པར་
བྱའོ། ། དགུང་ལོ་རེ་བདུན་པ་ཆུ་ཕག་ལོའི་ཟླ་ཚེས་དགེ་བར་་
དཔལ་མི་འགྱུར་བཀྲ་ཤིས་ཆོས་སྡིངས་སུ་ཞབས་པད་བཀོད་དེ་ཐུགས་
སྲས་དམ་པ་ཀིརྟིའི་མཆོག་སྤྲུལ་རིན་པོ་ཆེའི་གཙོས་གསན་མཁན་སེར་
སྐྱ་བརྒྱ་ཕྲག་གསུམ་ལྷག་ལ་འདུ་ཁང་ཆེན་མོར་ཚེ་དབང་སྩལ་ཅིང་།
ཚེས་གསུམ་ནས་དྷི་ཚའི་སྒྲུབ་སྡེའི་འདུ་ཁང་ནས་འཇམ་དཔལ་ཞལ་
ལུང་གི་ཁྲིད། བཅོམ་ལྡན་འདས་དུས་དགྲའི་དབང་བོ་དཔའ་བོ་
གཅིག་གི་དབང་སྟ་གོན་དང་བཅས་པ། ཀུན་རིག་གི་དབང་།
མཁའ་སྤྱོད་མའི་དབང་བཅས་དང་། རིགས་གསུམ་སྤྱི་སྒྲུབ།
ཆོས་རྒྱལ། ལྷ་མོ་རྣམས་ཀྱི་རྗེས་གནང༌། དམ་ཅན་རྡོ་རྗེ་ལེགས་
པའི་སྲོག་གཏད་རྣམས་དང་། ཚེས་བཅོ་ལྔའི་ཉིན་ཨོ་བསོ་དགོན་
པའི་གྲྭ་བ་བདུན་ཆེད་གཉེར་གྱིས་ཕེབས་པ་བསྙེན་པར་རྫོགས། ཟླ་
བདུན་པར་གཡོན་རུ་དགོན་པར་ཕྱགས་ཕེབས་ཏེ། ཚེས་བཅུ་ནས་
བཟུང་ཉིན་བཅོ་ལྔའི་རིང་ལ་ལམ་རིམ་ཆེན་མོའི་ཞལ་ལུང་གསུང་
བཤད་ཤིན་ཏུ་རྒྱ་ཆེ་བ་དང༌། གཞི་གསུམ་ཆོ་གའི་ཁྲིད་བཅས་་་་་
གནང༌། ཟླ་བརྒྱད་པའི་ཚེས་གསུམ་ཉིན་བསྒྲུབ་བྱ་སུམ་ཅུར་བསྙེན་
545 ———-

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པར་རྫོགས་པའི་བཀའ་དྲིན་བསྐྱངས། དེ་ནས་ཐུགས་རྗེ་ཆེན་པོ་
བཅུ་གཅིག་ཞལ་དང་། རྟ་མགྲིན་གསང་སྒྲུབ། གསང་བའི་
བདག་པོ་འཁོར་ཆེན་བཅས་ཀྱི་དབང་དང་། མགོན་ཆོས་ལྷ་མོ་་
རྣམས་ཀྱི་རྗེས་གནང་། བརྒྱ་རྩའི་ཕྱག་ཁྲིད་བཅས་ལེགས་པར་སྩོལ་
པའི་བཀའ་དྲིན་བསྐྱངས་པ་ཡིན་ནོ། ། དགུང་ལོ་རེ་བརྒྱད་བཞེས་
པ་ཤིང་བྱི་ལོའི་ནག་པ་ཟླ་བའི་ཡར་ཚེས་ལ་དཔལ་ལྡན་བཀྲ་ཤིས་ཆོས་
སྡིངས་སུ་ཕྱགས་ཕེབས་ཏེ། གསན་མཁན་སྡེ་སྣོད་འཛིན་པ་མང་
བོར་འཇམ་དབྱངས་དམར་སེར་དང་དཀར་བོའི་རྗེས་གནང་དང་།
སྨོན་ལམ་སྣ་ལྔ། ལྟུང་བཤགས། མདོ་གདུགས་སྒྲོལ་གསུམ།
རྒྱན་འཇུག་བཅས་ཀྱི་ལུང་སྩལ་ཅིང་། ལོ་དེའི་དཔྱིད་ཆོས་སྐབས་སུ་
ཡང་བསྡུས་གྲྭ་གསུམ་ལ་རང་རང་གི་རྩོད་མཚམས་ཀྱི་དཔེ་ཁྲིད་
གནང་། ས་ག་ཟླ་བའི་ནང་སྐྱབས་རྗེ་ཀིརྟི་རིན་པོ་ཆེས་གསར་་་་
བཞེངས་གནང་བའི་རྡོ་རྗེ་འཆང་ཡབ་སྲས་ཀྱི་གདུང་རྟེན་མཆོད་རྟེན་
གྱི་གཟུངས་བསྒྲུབས་དང་། རབ་གནས་གནང་ནས་བྱིན་རླབས་མི་
ཟད་པའི་གཏེར་དུ་བསྒྲུབས་པར་མཛད་ཅིང་། མཆོད་རྟེན་ལས་
བདུད་རྩི་ཐེངས་འགར་བབས་པ་ཐམས་ཅད་ཀྱི་མིག་གི་སྤྱོད་ཡུལ་དུ་
གྱུར་པས་དགའ་དད་ཤིན་ཏུ་འཕེལ། ཧོར་ཟླ་བཅུ་བའི་དགེ་ལྡན་ལྔ་
མཆོད་ཆེན་མོར་འདུ་ཁང་གསར་བཞེངས་ཀྱི་གྲུབ་སྟོན་སྐབས་ཚོགས་
ལ་དངོས་ཕེབས་གནང་ཞིང་། ཉིན་དེར་དྷི་ཚ་སྒྲུབ་སྡེ་འདུ་ཁང་
གསར་བཞེངས་གྲུབ་སྟོན་གྱི་ཚོགས་དབུའང་གནང་། བཅུ་བའི་་
ཚེས་བཅུ་གཅིག་ཉིན་བསྒྲུབ་བྱ་བཅུ་ཕྲག་གཉིས་ལ་ཉེ་བ་ཡོངས་རྫོགས་
བསླབ་པའི་གཞི་ལ་བཀོད་དེ། ཐར་བའི་རྒྱལ་མཚན་མཆོག་ཏུ་་་
བརྟན་པར་མཛད། དགུན་ཆོས་སྐབས་རྟགས་རིགས་འཛིན་གྲྭར་
546

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
རྣམ་འགྲེལ་མཆོད་བརྗོད་ནས་ལེའུ་དང་བོ་ཡོངས་རྫོགས་དང་།
རྟགས་རིགས་རང་ལུགས་ཀྱི་དཔེ་ཁྲིད་དང་། བསྡུས་གྲྭ་གསུམ་ལ་
རང་རང་གི་རྩོད་མཚམས་ཀྱི་དཔེ་ཁྲིད། བཀའ་རམས་པ་རྣམས་ལ་
འདུལ་སྡོམ་སྟེང་ནས་འདུལ་བའི་དཔེ་ཁྲིད་བཅས་སྩལ། ཟླ་བདུན་
པའི་ཡར་ཚེས་ལ་བ་ཡན་གཡུ་ཚ་དགོན་གྱིས་གདན་ཞུས་ལྟར་དགོན་
དི་གར་དངོས་ཕེབས་གནང་སྟེ། འདུས་སྡེ་ཚོགས་ཡོངས་དང་དད་
ལྡན་སེར་སྐྱ་མང་བོ་འདུས་པ་ལ་ཐུགས་རྗེ་ཆེན་པོ་དང་། གདུགས་
དཀར་གྱི་དབང་། རྡོ་རྗེ་འཇིགས་བྱེད་ལྷ་བཅུ་གསུམ་མ་དང་དཔའ་
གཅིག་གི་དབང་། སྨན་བླ་དང་རྟ་མགྲིན་གསང་སྒྲུབ་ཀྱི་དབང་།
ལག་ལྡན་མཆེད་གསུམ་གྱི་རྗེས་གནང༌། ལམ་རིམ་བསྡུས་དོན་གྱི་
ཞལ་ལུང་དང་བརྒྱ་རྩའི་ཕྱག་ཁྲིད་བཅས་ལེགས་པར་སྩལ་ཅིང་།
འདུ་ཁང་ལ་རབ་གནས་གནང་སྟེ་བྱིན་རླབས་མི་ཟད་པའི་གཏེར་དུ་
བསྒྲུབས་པར་མཛད་དོ། ། ལོ་འདིར་ཞིན་ཧེ་གསེར་ཐང་དམ་ཆོས་
ཐོས་བསམ་གླིང་དུ་ཕྱགས་ཕེབས་ཏེ། ཐུབ་བསྟན་ཡང་དར་གྱི་ཆོས་
སྒོ་ཡང་བསྐྱར་ཕྱེ་ཞིང་། སྐྱབས་རྗེ་ཨ་རོལ་བའི་མཆོག་སྤྲུལ་རིན་པོ་
ཆེའི་གཙོས་བསྒྲུབ་བྱ་སུམ་ཅུ་ལྷག་རབ་ཏུ་བྱུང་། དད་ལྡན་སེར་སྐྱ་
བརྒྱ་ཕྲག་དུ་མ་འདུས་པ་ལ་འཇིགས་བྱེད་དཔའ་གཅིག ཀུན་རིག
མཁའ་སྤྱོད་མ། ཐུགས་རྗེ་ཆེན་པོ་བཅས་ཀྱི་དབང་སྩལ་ཏེ། ཡུལ་
དེའི་དད་ལྡན་མཐའ་ཡས་པའི་རྒྱུད་ལ་ཐར་བ་དང་ཐམས་ཅད་མཁྱེན་
པའི་རྒྱུར་འགྱུར་ངེས་ཀྱི་བག་ཆགས་ཁྱད་པར་ཅན་འཇོག་པ་གནང་
ཞིང་། གདུལ་བྱ་ཁྱད་པར་ཅན་དུ་མ་ཞིག་སྨིན་ཅིང་གྲོལ་བའི་ལམ་
བཟང་ལ་འགོད་པར་མཛད་དོ། ། དགུང་ལོ་རེ་དགུ་བཞེས་པ་
ཤིང་གླང་ལོའི་ཟླ་ལྔ་བའི་ཡར་ཚེས་ལྔའི་ཉིན་གདན་འདྲེན་དུ་མངགས་
- 547

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པའི་མི་རྣམས་དང་ལམ་འཛོལ་ཏེ་དམ་པ་ཉིད་ཆབ་ཆ་ནས་ཞབས་
ཐང་གིས་ཆབ་ཆ་དགོན་གསར་བཀྲ་ཤིས་ཐེག་མཆོག་གླིང་དུ་ཕྱགས་
ཕེབས་ཏེ། འདུས་གྲྭ་ཡོངས་ལ་བྱང་ཆུབ་ལམ་རིམ་ཆེན་མོའི་ཞལ་
ལུང་སྩལ། ཐོག་མར་རྗེ་ཐམས་ཅད་མཁྱེན་པས་རྒྱལ་བའི་བསྟན་པ་
རིན་པོ་ཆེ་སྤྱན་འབྲས་ལྟར་གཅེས་པ་གནང་ཚུལ་སོགས་རྗེ་བླ་མའི་
ཡོན་ཏན་ཅུང་ཞིབ་མོར་གསུངས་ཏེ། འཇམ་མགོན་བླ་མའི་བཀའ་
དྲིན་རྗེས་སུ་དྲན་པའི་དད་གུས་ཀྱིས་ཐུགས་ཆེས་ཆེར་གཡོས་པས་སྤྱན་
ཆབ་དྲག་ཏུ་བབས་ཏེ། གསུང་བཤད་ཀྱང་གནང་དཀའ་བར་གྱུར་
མོད། མི་གཞན་ལ་ཚུལ་འཆོས་ཀྱི་རྣམ་པ་སྟོན་མཁན་ང་ལས་མེད་
གསུངས་ནས་ཐུགས་སྟོབས་བསྐྱེད་དེ། གསུང་བཤད་ངོ་མཚར་་་་
བས་བརྒྱན་པའི་ཞལ་ལུང་ཉིན་ལྔར་སྩལ། དེ་ནས་འཇིགས་བྱེད་ལྷ་
བཅུ་གསུམ་མའི་དབང་། ཀུན་རིག སྨན་བླ། གསང་བདག་
འཁོར་ཆེན། ཐུགས་རྗེ་ཆེན་པོ་བཅུ་གཅིག་ཞལ་བཅས་ཀྱི་དབང་
དང་། མགོན་པོ ལྷ་མོ། ཆོས་རྒྱལ། རྣམ་སྲས་རྣམས་ཀྱི་
རྗེས་གནང་། དམ་ཅན་གྱི་སྲོག་གཏད། རྒྱ་རྩའི་ཕྱག་ཁྲིད།
སེམས་བསྐྱེད་མཆོད་པ་སོགས་དང༌། འཇམ་དཔལ་མཚན་བརྗོད།
སྨན་བླའི་ཆོ་ག བླ་མ་མཆོད་པ། སྨོན་ལམ་སྣ་ལྔ མདོ་་་་་་
གདུགས་སྒྲོལ་གསུམ། ལམ་སྒྲོན། ཉམས་མགུར། ཚེ་མདོ།
སྒྲོལ་དཀར་བསྟོད་པ། དགའ་ལྡན་ལྷ་བརྒྱ་མ། སྐྱབས་འགྲོ།
ཐེག་ཆེན་གསོ་སྦྱོང་གི་ཆོ་ག་བཅས་དང་། ཐུགས་རྗེ་ཆེན་པོའི་་་
གཟུངས་རིང་དང་མ་ཎི་སོགས་གཟུངས་སྔགས་བྱིན་ཅན་མང་པོའི་
ལུང་བཅས་དགྱེས་བཞིན་གནང༌། ལོ་དེའི་ཟླ་བདུན་པའི་ནང་་་་
གཡོན་རུ་དགོན་གྱིས་གདན་ཞུས་ལྟར་དགོན་དེ་གར་ཕེབས་ཏེ།
--- 548-—

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཚོགས་ཡོངས་ལ་རིགས་གསུམ་མགོན་པོའི་རྗེས་གནང་དང་། ཆོས་
གྲྭ་བ་རྣམས་ལ་བློ་རིག་དང་རྟགས་རིགས་ཀྱི་དཔེ་ཁྲིད་དང་མདོ་་་་
སྔགས་ཀྱི་ཟབ་གནད་འདུས་པའི་བསླབ་བྱ་རྒྱ་ཆེན་པོ་གནང་།
སྐབས་དེར་སྐྱབས་རྗེ་ནོར་བུ་བ་སྐུ་བསྙུན་ཚུལ་བཞེས་ཡོད་པ་ལ་དམ་
པ་ཉིད་ཀྱིས་སྨན་བཅོས་དང་། བརྟན་བཞུགས་ཕུལ་བས་དྭངས་
སྐྱེད་ཆེན་པོ་བྱུང་། ཟླ་བརྒྱད་པའི་ཡར་ཚེས་ལ་མཚོ་ལྷོ་མི་རིགས་
དགེ་འོས་སློབ་གྲྭའི་གདན་ཞུས་ནན་ཆེ་བ་སྔོན་ནས་ཡང་ཡང་ཕུལ་བ་
་ལྟར་སློབ་གྲྭ་དེར་ཕེབས་ནས་དགེ་རྒན་རྣམས་ལ་གྲུབ་མཐའ་རྩ་བའི་
ཞལ་ལུང་ཉིན་ལྔ་ལ་སྩལ་ཅིང་། གཞན་ཡང་དད་ལྡན་མང་བོར་
འདོད་མོས་ལྟར་འཇམ་དཔལ་མཚན་བརྗོད་སོགས་ཀྱི་ལུང་གནང་།
དེ་ནས་འཁྱམས་རུ་དགོན་དུ་ཕེབས་ནས་བླ་མ་མཆོད་པ། འཇམ་
དཔལ་ཞལ་ལུང་། བདེ་ལམ་བཅས་ཀྱི་ཁྲིད་དང༌། གཏོར་མ་བརྒྱ་
རྩའི་ཕྱག་ཁྲིད། འཇིགས་བྱེད་དཔའ་གཅིག གསང་བདག་་་་་་
འཁོར་ཆེན། ཀུན་རིག་བཅས་ཀྱི་དབང་། སྒྲོལ་མ་གཙོ་འཁོར་
གསུམ་མ། སེང་ལྡང་ནགས་སྒྲོལ་དང་། སྒྲོལ་མ་ཉེར་གཅིག་་་་་
བཅས་ཀྱི་རྗེས་གནང༌། རྡོ་རྗེ་སེམས་དཔའི་རྗེས་གནང་། རིགས་
གསུམ་སྤྱི་སྒྲུབ་དང་། འཇམ་དབྱངས་དམར་སེར། མགོན་ཆོས་
ལྷ་མོ་བཅས་ཀྱི་རྗེས་གནང་། སེང་གདོང་མ། བཟང་སྤྱོད།
བྱམས་པས་དམ་བཅའ་བའི་གཟུངས་སོགས་ཀྱི་ལུང་བཅས་སྩལ།
བསྒྲུབ་བྱ་བཅུ་ཕྲག་གསུམ་ལྷག་རབ་བྱུང་དང་བསྙེན་པར་རྫོགས་པ་
མཛད་དེ། མཐའ་མེད་འཁོར་བ་མཐའ་ཅན་དུ་བྱས་སོ། ། འདུ་
ཁང་གསར་བཞེངས་ལ་རབ་གནས་གནང་ཞིང་བྱིན་རླབས་ཀྱི་ཕུང་
བོར་བསྒྱུར། དབྱར་གནས་གསར་དུ་བཙུགས་པ་སོགས་བསྟན་
---- 549

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འགྲོའི་དོན་མཐའ་ཡས་གནང་བ་ཡིན་ནོ། ། དགུང་ལོ་བདུན་ཅུ་
བཞེས་པ་མེ་སྟག་ལོའི་ཟླ་གཉིས་པའི་མཆོད་འབུལ་ཆེན་མོའི་སྐབས་སུ་
དཔལ་མི་འགྱུར་བཀྲ་ཤིས་ཆོས་སྡིངས་སུ་ཕྱགས་ཕེབས་ཤིང་དཔྱིད་
ཆོས་སྐབས་ནས་བློ་རིག་འཛིན་གྲྭའི་ཞལ་སློབ་རྣམས་ལ་གྲུབ་མཐའ་
རིན་ཆེན་ཕྲེང་བ་དང་ས་ལམ་རྣམ་གཞག་ཐེག་གསུམ་མཛེས་རྒྱན་
དང་། རྟགས་རིགས་འཛིན་གྲྭའི་ཞལ་སློབ་རྣམས་ལ་ཉིད་ཀྱིས་་་་
མཛད་པའི་གཏན་ཚིགས་རིག་པའི་སྣང་བ། བསྡུས་གྲྭ་གསུམ་ལ་
རངརང་གི་རྩོད་མཚམས་ཀྱི་དཔེ་ཁྲིད་ཆ་ཚང་བཅས་གནང་། ནག་
ཟླའི་ཡར་ཚེས་བཅོ་ལྔའི་ཉིན་བསྒྲུབ་བྱ་སུམ་ཅུ་ལྷག་བསྙེན་པར་རྫོགས་
ཏེ་ཐར་བའི་ས་བོན་མཆོག་ཏུ་བརྟས་པར་མཛད། ཟླ་བཅུ་གཅིག་
པའི་ཚེས་ལ་གཞུང་གསར་འཛིན་གྲྭའི་ཞལ་སློབ་རྣམས་ལ་དོན་བདུན་
ཅུའི་མཐའ་དཔྱོད། གསེཪ་ཕྲེང་སྐབས་གསུམ་པ་ཡོངས་རྫོགས།
རྗེའི་བློ་གསལ་བགྲོད་པའི་ཐེམ་སྐས་ཡོངས་རྫོགས། རྗེའི་བསམ་
གཟིགས་ཟིན་བྲིས་བཅས་ཀྱི་དཔེ་ཁྲིད་དང་། བློ་རིག་འཛིན་གྲྭའི་
ཞལ་སློབ་རྣམས་ལ་ཐར་ལམ་གསལ་བཤད་ལེའུ་གཉིས་པ་ཡོངས་་
རྫོགས། རྟགས་རིགས་འཛིན་གྲྭའི་ཞལ་སློབ་རྣམས་ལ་གཏན་་་་་་་་
ཚིགས་རིགས་པའི་སྣང་བ་ཡོངས་རྫོགས། བསྡུས་གྲྭ་གསུམ་ལ་རང་
རང་གི་རྩོད་མཚམས་ཀྱི་དཔེ་ཁྲིད་བཅས་སྩོལ་བའི་བཀའ་དྲིན་ལེགས་
པར་བསྐྱངས། ལོ་འདིར་གཡོན་རུའི་དགོན་གྱི་ཨ་ལགས་རིན་པོ་ཆེ་
སྐུ་མ་བཞུགས་པ་ལ་དགོན་དེ་གའི་དགེ་འདུན་རྣམས་དང༌། ལྷ་སྡེ་
སེར་སྐྱ་ཡོངས་ཀྱི་རེ་བ་ལྟར་ལྗགས་བསྔོ་དང༌། སྤྲུལ་སྐུ་མྱུཪ་བྱོན་
གསོལ་འདེབས་བརྩམས་ཤིང་། ཐམས་ཅད་ཀྱི་སེམས་ངལ་སེལ་་
བའི་ཞལ་གསུང་ཡིད་ཀྱི་གསོས་སྨན་དུ་འགྱུར་བ་སྩོལ་གནང་མཛད།
550

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ས་ག་ཟླ་བའི་ཡར་ཚེས་ལ་མང་རའི་ཀླུ་ཚང་དགོན་ཆེན་དུ་ཞབས་པད་
བཀོད་དེ། ཚེས་དགུ་ནས་བཟུང་ཉིན་ཉི་ཤུ་ལྷག་ལ། དགོན་དེ་
གའི་འདུས་སྤྱི་ཐུན་མོང་གིས་ཞུས་ངོར་སྔགས་ཀྱི་དཔེ་ཁྲིད་ཤིན་ཏུ་
རྒྱས་པ་ཞིག་གནང་བཞིན་པའི་ཉི་ཤུ་ལྔའི་ཐོ་རངས་ཀྱི་དུས་སུ། དེ་
ལྟར་རྨད་བྱུང་ལམ་གྱི་མཐར་ཐུག་འདི། །ཚུལ་བཞིན་བསྒྲུབ་ལ་བར་
ཆད་མེད་པ་དང་། །ཕྱོགས་དུས་ཀུན་ཏུ་དར་ཞིང་རྒྱས་གྱུར་ཏེ། །
འགྲོ་ཀུན་ཐབས་མཁས་འདི་ཡིས་སྒྲོལ་བར་ཤོག ། ཅེས་གསུང་བ་
ཞིག་གསལ་བོར་ཐོས་པ་རྨིས་པར་གསུངས་སོ། ། གཞན་ཡང་དོན་
གཉེར་བ་རྣམས་ལ་རྟགས་རིགས་ཀྱི་དཔེ་ཁྲིད་དང༌། འདུལ་བ་མདོ་
རྩ་བའི་ཞལ་ལུང་། བདེ་གསང་འཇིགས་གསུམ་གྱི་དབང་སོགས་
ཆོས་བཀའ་མང་བོ་སྩལ། འདུས་སྡེ་དེ་གར་གཉུག་མར་གནས་པ་
དང་། གཞན་ནས་ཕེབས་པའི་བླ་གྲྭ་དུ་མ་དང་། ཁ་རྒྱ་ཚོ་བའི་
དད་ལྡན་མང་བོ་བཅས་ལ་ཐུགས་རྗེ་ཆེན་པོའི་དབང་སྩལ། ཧོར་ཟླ་
བདུན་པའི་ཡར་ཚེས་ལ་མཚོ་སྔོན་རྐང་ཚའི་དགོན་ཆེན་གྱིས་གདན་
ཞུས་ལྟར་དགོན་དེ་གར་ཞབས་པད་བཀོད་དེ། གསན་མཁན་མང་
བོར་བདེ་གསང་འཇིགས་གསུམ་དང་། ཀུན་རིག སྨན་བླ།
ཐུགས་རྗེ་ཆེན་པོ་སོགས་ཀྱི་དབང་དང་། ལྷག་ལྷ་འགའི་རྗེས་་་་་་་
གནང༌། ཁྲིད་ཁ་ཤས་བཅས་གནང་ཞིང་། རྐང་ཚའི་དགོན་ཆུང་
དུའང་མི་འཁྲུགས་པའི་དབང་སོགས་སྩལ། དགུང་ལོ་དོན་གཅིག་
བཞེས་པ་རབ་བྱུང་བཅུ་བདུན་པའི་ལོའི་ཐོག་མ་མེ་ཡོས་ལོའི་ཟླ་ཚེས་
དགེ་བར་དཔལ་ལྡན་བཀྲ་ཤིས་ཆོས་སྡིངས་སུ་ཞབས་པད་བཀོད་དེ།
གསན་མཁན་མང་བོར་ཉིད་ཀྱིས་མཛད་པའི་འགྲེས་རྐང་རྣམ་བཤད་
དང་གཞི་གསུམ་ཆོ་གའི་ཞལ་ལུང་། མི་འཁྲུགས་པ་ལྷ་བཅུ་གསུམ་
551

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ
གྱི་དབང་སོགས་ཆོས་བཀའ་འགའ་ཞིག་གནང་། གཞུང་གསར་་
འཛིན་གྲྭའི་ཞལ་སློབ་རྣམས་ལ་གསེར་ཕྲེང་སྤྱི་ཁོག་ཡོངས་རྫོགས་དང༌།
ཕར་ཕྱིན་མཐའ་དཔྱོད་སྟེང་ནས་གཅིག་དུ་བྲལ། བློ་རིག་འཛིན་
གྲྭའི་ཞལ་སློབ་རྣམས་ལ་གྲུབ་མཐའ་རྩ་བ། རྟགས་རིགས་འཛིན་
གྲྭའི་ཞལ་སློབ་རྣམས་ལ་རྟགས་རིགས་མཐའ་དཔྱོད། བསྡུས་གྲྭ་
གསུམ་ལ་རང་རང་གི་སྐབས་བབ་རྩོད་མཚམས་ཀྱི་དཔེ་ཁྲིད་བཅས་
ལེགས་པར་སྩོལ་བའི་བཀའ་དྲིན་བསྐྱངས། ནག་ཟླའི་ཚེས་བཅུ་
གསུམ་ཉིན་ཆབ་ཆ་དགོན་གསར་དུ་ཞབས་པད་བཀོད་དེ། བཅུ་
བཞིའི་ཉིན་འཇིགས་བྱེད་དཔའ་གཅིག་གི་སྟ་གོན། བཅོ་ལྔའི་ཉིན་
དེའི་དབང་། བཅུ་དྲུག་ཉིན་གསང་འདུས་འཕགས་ལུགས་ཀྱི་་་་
དབང་། བཅུ་བདུན་ཉིན་བདེ་མཆོག་གི་དབང་། བཅོ་བརྒྱད་
ཉིན་མི་འཁྲུགས་པའི་དབང་། བཅུ་དགུའི་ཉིན་གདུགས་དཀར་་
བྱད་གྲོལ་གཏད་གྲོལ་གྱི་དབང་། ཉི་ཤུའི་ཉིན་ཀུན་རིག་གི་དབང་
བཅས་ལེགས་པར་སྩོལ་བའི་བཀའ་དྲིན་བསྐྱངས་ཤིང་། ཉེར་་་་་
གཅིག་ཉིན་བྱམས་ཁང་བརྟེན་བཅས་གསར་བཞེངས་ལ་རབ་གནས་
གནང་། ཉེར་གཉིས་ཉིན་འཇམ་དཔལ་ཞལ་ལུང་གི་ཁྲིད་གནང་
བའི་དབུ་བརྩམས་ཏེ་ཉིན་མང་བོར་ཆུ་ཚོད་གཉིས་རེ་གསུང་བ་མ་
ཆག་པ་གནང་། ཉེར་གསུམ་ལ་བསྒྲུབ་བྱ་ཉེར་བདུན་བསྙེན་རྫོགས་
དང་སོ་གསུམ་དགེ་ཚུལ་དུ་བསྒྲུབས། ཉེར་བཞིའི་ཉིན་སེང་གདོ
གཙོ་འཁོར་གསུམ་མའི་རྗེས་གནང་དང་རིགས་གསུམ་སྤྱི་སྒྲུབ་ཀྱི་རྗེས་
གནང་། ཉེར་ལྔའི་ཉིན་བཅོམ་ལྡན་འདས་རྡོ་རྗེ་རྣལ་འབྱོར་མའི་
དབང་གནང་ཞིང་། ཉེར་དྲུག་ཉིན་ནས་འཇམ་དཔལ་ཞལ་ལུང་གི་
ཁྲིད་གནང་བའི་ཆོས་ཐུན་ཇེ་རིང་དུ་བཏང་སྟེ་ཉེར་བརྒྱད་ཉིན་མཇུག་
-552

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
གྲུབ་པར་མཛད། ཉེར་དགུའི་ཉིན་གཟའ་ཉི་མའི་མདུང་གང་མའི་
རྗེས་གནང་སྩལ། ཟླ་བརྒྱད་པའི་ཡར་ཚེས་ལ་གཡོན་རུའི་དགོན་དུ་
ཞབས་པད་བཀོད་དེ་སྐྱབས་རྗེ་ནོར་བུ་རིན་པོ་ཆེའི་གདུང་རྟེན་་་་་
བཞེངས་གྲུབ་པ་ལ་རབ་གནས་གནང་། དེ་ནས་ཉིན་མང་བོར་རིམ་
བཞིན་སེམས་བསྐྱེད་མཆོད་པ། སྔོན་འགྲོ་ཁྲིད་ཆེན་བཞི། སྤྱོད་
འཇུག་ཆེན་མོའི་ཞལ་ལུང་། མཁའ་སྤྱོད་མའི་དབང་། འངམ་
དཔལ་མཚན་བརྗོད་ཀྱི་ལུང་སོགས་ཆོས་བཀའ་མང་བོ་གནང་བའི་
བཀའ་དྲིན་བསྐྱངས་ཤིང་། བསྒྲུབ་བྱ་བཅོ་ལྔར་བསྙེན་རྫོགས་ཀྱི་
བསླབ་པ་སྩལ་བ་ཡིན་ནོ། ། ལོ་འདིར་བ་ཡན་སྐྱིད་སྡེ་དགོན་གྱིས་
གདན་དྲངས་པ་ལྟར་ཕེབས་ཏེ། དགེ་ཕྱུག་དགོན་དང་ཨ་མགོན་
དགོན། ཆགས་ཆུའི་དགོན། གདོང་དམར་ནང་དགོན་བཅས་ཀྱི་
བླ་གྲྭ་མང་དུ་འདུས་པ་ལ་བདེ་གསང་འཇིགས་གསུམ། རྟ་མགྲིན།
ཐུགས་རྗེ་ཆེན་་པོ། མི་འཁྲུགས་པ་བཅས་ཀྱི་དབང་དང་། ཚེ་་
དབང་། བདེ་གསང་འཇིགས་གསུམ་གྱི་རྗེས་གནང་། རྣམ་སྲས་
ཀྱི་རྗེས་གནང་། སྒྲོལ་དཀར་དང་རིགས་གསུམ་སྤྱི་སྒྲུབ་ཀྱི་རྗེས་་
གནང་བཅས་དང་། སྨན་ཆོག་ཆེན་མོ་དང་སྨན་ཐུང་གི་ལུང་བཅས་
སྩལ་ཅིང་། ཐར་འདོད་གཞོན་ནུ་འགའ་རབ་ཏུ་བྱུང་། ཁྱིམ་པ་
བཅུ་ཕྲག་ལྷག་ལ་དགེ་བསྙེན་གྱི་སྡོམ་པ་དང་། བརྒྱ་ཕྲག་ལྷག་ལ་
བསྙེན་གནས་ཀྱི་བསླབ་པ་གནང་སྟེ། མཐའ་མེད་འཁོར་བ་མཐའ་
ཅན་དུ་བྱས་སོ། ། དགུང་ལོ་དོན་གཉིས་བཞེས་པ་ས་འབྲུག་ལོར་
དཔལ་ལྡན་བཀྲ་ཤིས་ཆོས་སྡིངས་སུ་ཞབས་པད་ལེགས་པར་བཀོད་དེ།
སྐབས་དང་བོའི་འཛིན་གྲྭར་རྟེན་འབྲེལ་ལུང་རིགས་བང་མཛོད་་་་་
ཡོངས་རྫོགས་དང་ཀུན་གཞི་དཀའ་འགྲེལ་ཡོངས་རྫོགས་ཀྱི་དཔེ་ཁྲིད།
553 -

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གཞུང་གསར་འཛིན་གྲྭར་ཕར་ཕྱིན་མཐའ་དཔྱོད་སྐབས་གསུམ་པ་
དང་གསེར་ཕྲེང་སྐབས་གསུམ་པ་གཉིས་སྦྲགས་པའི་དཔེ་ཁྲིད། བློ་
རིག་འཛིན་གྲྭར་བློ་རིག་མཐའ་དཔྱོད་དང་རྟགས་རིགས་འཛིན་གྲྭར་
རྟགས་རིགས་མཐའ་དཔྱོད་དང་གཏན་ཚིགས་རིག་པའི་སྣང་བའི་
་་་་་་་དཔེ་ཁྲིད། བསྡུས་གྲྭ་གསུམ་ལ་རང་རང་གི་སྐབས་བབ་རྩོད་
མཚམས་ཀྱི་དཔེ་ཁྲིད་དུས་ཡུན་རིང་བོར་ལེགས་པར་སྩལ། ཟླ་བཅུ་
བའི་ཚེས་ཉེར་ལྔའི་ཉིན་གཉུག་མར་གནས་པ་དང་ཕྱོགས་ནས་ཕེབས་
པའི་བསྒྲུབ་བྱ་བཞི་བཅུ་ལྷག་ལ་བསྙེན་པར་རྫོགས་པའི་བསླབ་པ་
ལེགས་པར་གནང་ནས་ཐར་བ་དང་ཐམས་ཅད་མཁྱེན་པའི་ལམ་་་
བཟང་མཆོག་ཏུ་གསལ་བར་མཛད། ལོ་འདིར་གསེར་ཐང་དམ་
ཆོས་ཐོས་བསམ་གླིང་དུ་ཕྱགས་ཕེབས་ཏེ། བདེ་མཆོག་ལི་དྲིལ་་་
ལུགས་གཉིས་ཀྱི་དབང་། འཇིགས་བྱེད་དཔའ་གཅིག་དང་རྟ་་་་
མགྲིན་གསང་སྒྲུབ་ཀྱི་དབང་། ཀུན་རིག་གི་དབང་གཡུ་ཐོག་སྨན་
དབང་། ཐུགས་རྗེ་ཆེན་པོ་རྒྱལ་བ་རྒྱ་མཚོའི་དབང་། མགོན་ཆོས་
རྣམ་གསུམ་རྣམས་དང་རེ་མ་ཏིའི་རྗེས་གནང༌། རིགས་གསུམ་སྤྱི་
སྒྲུབ་ཀྱི་རྗེས་གནང་། གཟའ་ཉི་མ་མདུང་གང་མའི་རྗེས་གནང་།
འཇམ་དཔལ་ཞལ་ལུང་གི་ཁྲིད་དང་བརྒྱ་རྩའི་ཕྱག་ཁྲིད། གཞི་་
གསུམ་ཕྱག་ལེན་གྱི་ལུང་སོགས་ཆོས་བཀའ་མང་བོ་གནང་ཞིང་། བློ་
གསལ་འགའ་ལ་བསྡུས་གྲྭའི་དཔེ་ཁྲིད་སྩལ་ཅིང་། མཚན་ཉིད་་་་
གསར་དུ་བཙུགས། བསྒྲུབ་བྱ་སུམ་ཅུ་ལྷག་དགེ་སློང་གི་དངོས་པོར་
བསྒྲུབས་ཤིང་། བཅུ་ཕྲག་ཙམ་དགེ་ཚུལ་དུ་བསྒྲུབས་པ་དང་།
དམ་པ་ཉིད་ཀྱིས་སོ་ཐར་གྱི་མདོ་གསུངས་ནས་ཡང་དར་ཐོག་མའི་
གཞི་གསུམ་གྱི་ཕྱག་སྲོལ་ངོས་གཙང་གསར་དུ་འཛུགས་པ་གནང་བ་
554

རྗེ་བཙུན་ཡེ་ཤེས་རྒྱ་མཚོའི་རྟོག ས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཟིན་ནོ། ། དགུང་ལོ་དོན་གསུམ་བཞེས་པ་ས་སྦྲུལ་ལོའི་ཧོར་ཟླ་
དང་བོའི་ཡར་ཚེས་ལ་དཔལ་ལྡན་བཀྲ་ཤིས་ཆོས་སྡིངས་སུ་ཞབས་པད་
བཀོད་དེ། བསྟན་པའི་གསལ་བྱེད་དམ་པ་སྐྱབས་རྗེ་མགོན་པོའི་
༥ཆོག་སྦྲུལ་ཪིན་པོ་ཆེས་གསོལ་བ་བཏབ་པའི་ངོར་རྡོ་རྗེ་འཆང་་་་་
ཇིགས་མེད་འཕྲིན་ལས་རྒྱ་མཚོས་མཛད་པའི་སྤྱོད་འཇུག་ཆེན་མོའི་
མཆན་འགྲེལ་ཞལ་ལུང་། འཇིགས་བྱེད་དཔའ་གཅིག་དང་ལྷ་བཅུ་
》གསུམ་མའི་དབང་། བདེ་མཆོག་དྲིལ་བུའི་ལུགས་ལྷ་དྲུག་ཅུ་རྩ་་
གཉིས་ཅན། གསང་འདུས་ལྷ་སོ་གཉིས་ཅན། མི་འཁྲུགས་པ་ལྷ་
དགུ ཀུན་རིག་བཅས་ཀྱི་དབང་དང་། གདུགས་དཀར་གྱི་་་
དབང་། ལུང་། རྗེས་གནང་དང་བཅས་པ། སེང་གདོང་མ།
·དབྱངས་ཅན་མ་དཀར་མོ། ཁྱུང་ནག་དང་ཁྲོ་བོ་སྨེ་བརྩེགས་བཅས་
ཀྱི་རྗེས་གནང༌། ཚེ་དབང་དང་གཏོར་མ་བརྒྱ་རྩའི་ཕྱག་ཁྲིད་སོགས་
ཆོས་བཀའ་མང་བོ་སྩོལ་བའི་བཀའ་དྲིན་བསྐྱངས་ཤིང་། བཀའ་
·རམས་པ་རྣམས་ཀྱི་གཙོས་གསན་མཁན་མང་བོར་ཉིད་ཀྱིས་མཛད་
པའི་མཛོད་མཆན་དང་མཆིམས་མཛོད་སྦྲགས་ཏེ་ཆོས་མངོན་པའི་
བསྟན་བཅོས་ཆེན་པོ་མངོན་པ་མཛོད་ཀྱི་གནས་དང་བོ་ནས་གསུམ་
·པའི་བར་གྱི་དཔེ་ཁྲིད་དང༌། འདུལ་བ་མདོ་རྩའི་སྟེང་ནས་འདུལ་
བའི་དཔེ་ཁྲིད། སྐབས་དང་བོའི་འཛིན་གྲྭར་ཉིད་ཀྱིས་མཛད་པའི་
རྒྱན་འགྲེལ་གྱི་སྐབས་དང་བོ་ཡོངས་རྫོགས་ཀྱི་དཔེ་ཁྲིད། གཞུང་
གསར་འཛིན་གྲྭར་ཀུན་མཁྱེན་ཕར་ཕྱིན་མཐའ་དཔྱོད་སྟེང་བྱམས་
གཞུང་ནས་སེམས་བསྐྱེད་བར་གྱི་དཔེ་ཁྲིད། བློ་རིག་འཛིན་གྲྭར་བློ་
རིག་མཐཐའ་དཔྱོད་དང་། རྟགས་རིགས་འཛིན་གྲྭར་གཏན་ཚིགས་
རིགས་པའི་སྣང་བ་ཆ་ཚང་། བསྡུས་གྲྭ་གསུམ་ལ་རང་རང་གི་རྩོད་
555

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
མཚམས་ཀྱི་དཔེ་ཁྲིད་སྩལ་ཅིང་། ཁྱད་པར་སྡེ་སྣོད་འཛིན་པ་མང་
བོར་དྲང་ངེས་ལེགས་བཤད་སྙིང་བོ་དང༌། རྗེ་བསྟན་པའི་སྒྲོན་མེའི་
དྲང་ངེས་མཆན་གཉིས་སྦྲགས་པའི་དཔེ་ཁྲིད་ལུང་རིགས་ཀྱིས་བརྒྱན་
པ་ལེགས་པར་གནང་བའི་བཀའ་དྲིན་བསྐྱངས། སྐབས་དེར་་་་་
མཚན་ལམ་དུ་ཕོར་བ་ལྟ་བུའི་རྐོང་བུ་ཞིག་གི་ནང་དུ་སྒྲོན་མེ་ཞིག་
མཆིས་པ་འོད་མི་གསལ་བར་གྱུར་འདུག་པ་ལ་ཉིད་ཀྱིས་སྡོང་བུ་རིང་
ཞིང་གཙང་བ་ཞིག་གསར་དུ་བཙུགས་ཏེ། མར་ཁུས་བཀང་ཞིང་མེ་
སྒྲོན་པ་ན་འོད་ཤིན་ཏུ་གསལ་བོ་ཞིག་བྱུང་བ་རྨིས་པར་གསུངས་པ་
སོགས་གཟིམ་རྨིས་ངོ་མཚར་བ་འགའ་ཞིག་བྱུང་བར་ཉིད་ཀྱི་ཕྱག་བྲིས་
ཐོ་ཞིག་རྙེད་པ་ལས་གསལ་ཀྱང་། འདི་ཙམ་ལས་གཞན་རྣམས་་
དགག་བྱ་ཆེ་བས་འགོད་མ་སྤོབས་སོ། །ལོ་འདིར་ཡང་གཡོན་རུའི་
དགོན་པས་གདན་ཞུ་ནན་ཆེ་བ་ཡང་ཡང་ཕུལ་བ་ལྟར་དགོན་དེར་
ཞབས་པད་བཀོད་དེ། ས་ལམ་རྣམ་གཞག་དང་གྲུབ་མཐའ་རིན་
ཆེན་ཕྲེང་བའི་དཔེ་ཁྲིད་གནང་ཞིང་། གྲྭ་ཚང་གི་རྒན་གཞོན་ཡོངས་
ཀྱིས་རྗེ་གཡོན་རུ་བའི་སྤྲུལ་སྐུའི་དོན་ལ་ཐུགས་དམ་བརྟགས་པ་དང་
ཐུགས་བཀོད་གང་ཟབ་གནང་དགོས་ཚུལ་གྱི་གསོལ་བ་ཕུར་ཚུགས་སུ་
བཏབ་པའི་ངོར་སྤྲུལ་སྐུའི་དོན་དུ་ཞབས་རིམ་མང་བོ་དང་། ཁྱད་
པར་བསྟན་འགྱུར་རིན་པོ་ཆེའི་གླེགས་བམ་ཆ་ཚང་ཞིག་བླུ་ཐུབ་ན་
ལེགས་ལམ་ཆེ་ཚུལ་གསུང་བ་ན། མགོན་པོ་གང་གི་ཞལ་སློབ་གནས་
བརྟན་རྒན་པོ་འཇམ་དབྱངས་ཆོས་གྲགས་པས་དམ་པ་གང་གི་ཞབས་
བརྟན་དང་མཆོག་སྤྲུལ་རིན་པོ་ཆེ་མྱུར་གསལ་གྱི་ཆེད་དུ་བསྟན་འགྱུར་
རིན་པོ་ཆེ་བླུ་རྒྱུ་ཡིན་ཚུལ་ཞུས་པ་གསན་ཏེ། ཐུགས་དགྱེས་པའི་
རྩེར་སོན། དེ་ནས་མང་རའི་ཀླུ་ཚང་དགོན་ཆེན་དུ་ཞབས་པད་
556

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
བཀོད་དེ། འགྲེལ་བ་བཞི་སྦྲགས་ཀྱི་ཞལ་ལུང་དང་། གསང་་་་
འདུས་མི་བསྐྱོད་པའི་དབང་། སྤྱོད་འཇུག་ཆེན་མོའི་ཁྲིད། དཔལ་
གསང་བ་འདུས་པའི་དབང་། སྨན་བླ། གདུགས་དཀར་ལྷ་མང་།
མཁའ་སྤྱོད་མ་བཅས་ཀྱི་དབང་། སེང་གདོང་མ། ལེགས་ལྡན་
མཆེད་གསུམ་གྱི་རྗེས་གནང་། སྐྱབས་ཁྲིད་རྒྱས་པ་བཅས་གནང་།
གྲོ་བཞིན་ཟླ་བའི་ཚེས་ཉེར་གཅིག་ཉིན་བསྒྲུབ་བྱ་བཅོ་ལྔ་ལྷག་ལ་དགེ་
ཚུལ་སློང་གི་སྡོམ་པ་བསྩལ། གཏན་ཚིགས་རིགས་པའི་སྣང་བ་དང་།
ཐར་ཕྱིན་སྐབས་དང་བོ་ཞིབ་རྒྱས་སུ་ཁྲིད། ཚ་སྔ་དགོན་དུ་ཕྱགས་
ཕིབས་ཏེ། དགོན་དེ་ག་དང་མཚམས་ཁང་དགོན་ཀྱི་འདུས་སྡེ་་་
ཡོངས་ལ་ཡབ་རྗེ་རྡོ་རྗེ་འཆང་ཆེན་པོའི་ལམ་ཁྲིད་དགེ་ལེགས་འོད་
སྣང་འགྱེད་པའི་ཉིན་བྱེད་ཀྱི་ཞལ་ལུང་གནང་བ་ཡིན་ནོ། །
དགུང་ལོ་དོན་བཞི་བཞེས་པ་ལྕགས་རྟ་ལོའི་ཧོར་ཟླ་ལྔ་བའི་ཡར་ཚེས་
ལ་དཔལ་ལྡན་བཀྲ་ཤིས་ཚོས་སྡིངས་སུ་ཞབས་པད་བཀོད་དེ།
བཞུགས་གདན་འཇགས་པ་ན། གྲྭ་ཚང་གི་དགེ་འདུན་བགྲེས་་་་་
གཞོན་མ་ལུས་པ་གྲོས་མཐུན་གྱིས་མགོན་པོ་གང་གི་ཐུགས་སྲས་་་་
མཚུངས་བྲལ་ལུང་རྟོགས་ཡོན་ཏན་བྱེ་བའི་མངའ་བདག་མཚོ་སྔོན་
དགེ་བའི་བཤེས་གཉེན་ཆེན་པོ་བློ་བཟང་བསྟན་དར་བའི་གཙོས་་
བཀའ་རམས་པ་རྣམས་དང་། དགོན་པའི་རྒན་པ་དགེ་བསྐོས་་་་
སོགས་ལས་སྣེ་རྣམས་དང་འཛིན་གྲྭ་སོ་སོའི་སྐྱོར་དཔོན་དང་བཅས་པ།
སྐུ་མདུན་དུ་དངོས་མཇལ་སྒོས་བཞུགས་གདན་གསར་བ། བཞེས་
སྤྲོ་སྣ་ལྔ ལྷ་རྫས་ནང་མཛོད་བཅས་ཕུལ་ནས་གྲྭ་ཚང་སྤྱིའི་དགེ་
རྒན་དུ་གདན་འདྲེན་ཞུས་པ་ལ་ཐུགས་ཤིན་ཏུ་དགྱེས་པའི་ཉམས་ཀྱིས་
ཞལ་བཞེས་ལེགས་པར་གནང་། དེ་ནས་ཕྲན་གྱིས་ཞུས་པ་ལྟར་དམ་
557

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པ་ཉིད་ཀྱིས་མཛད་པའི་རྒྱན་འཇུག་གི་འགྲེལ་བ་གཉིས་ཀྱི་ཞལ་ལུང་
ལུང་རིགས་ཀྱིས་བརྒྱན་པའི་གསུང་བཤད་འབྱམས་ཀླས་པ་དང་་་
བཅས་ལེགས་པར་སྩོལ་བའི་བཀའ་དྲིན་བསྐྱངས་ཤིང་། དེའི་སྔོན་
ས་ཟླའི་ཚེས་བཞིའི་མཚན་མོར་འཕགས་པ་རྟག་ངུས་ཤེར་ཕྱིན་གྱི་དོན་
དུ་དཀའ་སྤྱད་གནང་བ་དེའི་ཕྱིར་ཡང་ཤེར་ཕྱིན་ཡོངས་གཏད་་་་་་་་
གསུངས་པ་རེད་གསུང་བའི་གཟིམ་རྨིས་བྱུང་བར་གསུངས་སོ། །
འདུལ་བ་མདོ་རྩ་བའི་ཞལ་ལུང་དང་མཛོད་རྩ་བའི་ལྗགས་ལུང་སོགས་
ཀྱང་གནང་། སྐབས་དང་བོ་དང་བཞི་བའི་འཛིན་གྲྭར་ཉིད་ཀྱིས་
མཛད་པའི་མཛོད་མཆན་དང་ཟུར་མཆན་སྦྲགས་ནས་གནས་དང་བོ་
དང་གཉིས་པའི་དཔེ་ཁྲིད་ལེགས་པར་གནང༌། དགུན་ཆོས་ནང་ལ་
ཕྱགས་ཕེབས་ནས་སྐབས་བཞི་བའི་འཛིན་གྲྭར་ཉིད་ཀྱིས་མཛད་པའི་
རྒྱན་འགྲེལ་གྱི་སྐབས་བཞི་བ་དང་། གསེར་ཕྲེང་གི་སྐབས་བཞི་བ་
སྦྲགས་པའི་དཔེ་ཁྲིད། སྐབས་དང་བོའི་འཛིན་གྲྭར་རྟེན་འབྲེལ་
ལུང་རིགས་བང་མཛོད་དང་ཀུན་གཞི་རྩ་འགྲེལ། གཞུང་གསར་
འཛིན་གྲྭར་ཀུན་མཁྱེན་མཐའ་དཔྱོད་སྐབས་གསུམ་པ་ཡོངས་རྫོགས་
དང་། དོན་བདུན་ཅུའི་མཐའ་དཔྱོད། བློ་རིག་འཛིན་གྲྭར་ཐར་
ལམ་གསལ་བྱེད་ལེའུ་གཉིས་པ་ཡོངས་རྫོགས། རྟགས་རིགས་་་་་
འཛིན་གྲྭར་རྟགས་རིགས་མཐའ་དཔྱོད་དང་གཏན་ཚིགས་རིག་པའི་
སྣང་བ་སྦྲགས་པ། བསྡུས་གྲྭ་གསུམ་ལ་རང་རང་གི་རྩོད་མཚམས་ཀྱི་
དཔེ་ཁྲིད་དང་ཉིད་ཀྱིས་མཛད་པའི་འགྲེས་རྐང་རྣམ་བཤད་ཀྱི་ཁྲིད་
བཅས་ལེགས་པར་སྩལ། ཧོར་ཟླ་དྲུག་པར་ཆོས་གྲྭ་ཆེན་པོ་དཔལ་
ལྡན་བཀྲ་ཤིས་འཁྱིལ་གྱི་འདུ་ཁང་གསར་གྲུབ་ཀྱི་དགའ་སྟོན་དུ་གདན་
ཞུས་ནན་ཆེ་བ་བྱུང་བ་ལྟར་ཆོས་སྡེ་ཆེན་པོ་དེ་གར་ཞབས་པད་བཀོད་
558

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
དེ། འདུ་ཁང་ཆེན་མོ་གསར་བཞེངས་ཀྱི་དགའ་སྟོན་ལ་ཞུགས།
དེ་ནས་ཆོས་སྡེ་དེར་དབྱར་ཁས་ལེན་གནང་ཞིང་། དོན་གཉེར་ཅན་
རྣམས་ལ་དཔེ་ཁྲིད་ཁ་ཤས་གནང༌། དགེ་བའི་བཤེས་གཉེན་རྣམས་
འཇིགས་བྱེད་ལྷ་བཅུ་གསུམ་མའི་བསྐྱེད་རྫོགས་དང་། གསང་བ་
འདུས་པ་མི་བསྐྱོད་པའི་བསྐྱེད་རྫོགས་ཀྱི་གཟབ་ཁྲིད་དང་། སྤྱོད་
འཇུག་ཆེན་མོའི་ཞལ་ལུང་བཅས་ལེགས་པར་སྩལ་ཅིང་། ཐེངས་
གཉིས་ལ་ཐར་འདོད་ཀྱི་སྐྱེ་བོ་མང་བོ་བསྙེན་པར་རྫོགས་པར་མཛད་
དེ། རྒྱལ་བསྟན་ཡུན་གནས་ཀྱི་འཕྲུལ་འདེགས་བླ་ན་མེད་པ་གནང་།
ཧོར་ཟླ་བརྒྱད་པ་ནས་ངང་རོང་དགོན་དང་། གསང་སྒྲོག་དགོན།
ཀོའུ་བ་དགོན་སོགས་སུ་ཕེབས་ནས་དགོན་སོ་སོ་ནས་འཇིགས་བྱེད་ལྷ་
བཅུ་གསུམ་མ་དང་དཔའ་གཅིག ཀུན་རིག་ཐུགས་རྗེ་ཆེན་པོ་རྒྱལ་
བ་རྒྱ་མཚོའི་དབང་ཆེན་སོགས་སྩལ་བ་ཡིན་ནོ། ། ཧོར་ཟླ་བརྒྱད་
པའི་ཚེས་ཉེར་བདུན་ལ་ཆབ་ཆ་དགོན་གསར་དུ་ཞབས་པད་བཀོད་དེ་
ཡུལ་འདིར་སྟེང་གདོན་གྱི་གནོད་པ་ཆེ་ཚུལ་ཞུས་པ་ལ། ཚེས་ཉེར་
དགུའི་ཉིན་དགེ་སློང་གཞོན་པ་བཅོ་ལྔ་ལ་གཟའ་ཉི་མ་མདུང་གང་
མའི་རྗེས་གནང་སྩལ་ཅིང་། དེ་ནས་བཟུང་ད་ལྟའི་བར་དུ་སྟེང་
གདོན་གྱི་གནོད་པ་གཏན་མ་བྱུང་བར་གྲགས། ཟླ་དགུ་བའི་ཚེས་
གཅིག་དང་གཉིས་ཉིན་རྟ་མགྲིན་གྱི་དབང་དངོས་སྟ་དང་། ཚེས་
གསུམ་ལ་ཐུགས་རྗེ་ཆེན་པོ་རྒྱལ་བ་རྒྱ་མཚོའི་དབང་། ཚེས་བཞི་ལ་
སྐྱབས་འགྲོའི་ཁྲིད། ལྔ་ལ་བླ་མཆོད་ཀྱི་ཁྲིད། དྲུག་ལ་རྡོར་སེམས་
སྒོམ་བཟླས་དང་མཎྜལ་གྱི་ཁྲིད། བདུན་ལ་རིག་བྱེད་མ་དང་་་་་
དབྱངས་ཅན་མའི་རྗེས་གནང་བཅས་ལེགས་པར་སྩོལ་བའི་བཀའ་
དྲིན་བསྐྱངས། ཚེས་བརྒྱད་ལ་གདུལ་བྱ་བཅུ་དགུ་ལ་དགེ་ཚུལ་དང་།
559

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བརྒྱད་ལ་དགེ་སློང་གི་སྡོམ་པ་སྩལ། ལུང་ཆོས་འཛིན་པ་དགེ་སློང་
རིན་ཆེན་གྱིས་ཁོ་བའི་གཟིམ་སྤྱིལ་དུ་སྤྱན་དྲངས་ཏེ། དེར་ཆོས་ཚ་
དང་ཨེ་སྟིའི་དད་ལྡན་སེར་སྐྱ་བརྒྱ་ཕྲག་ལྔ་ལྷག་འདུས་པ་ལ་གྲུབ་རྒྱལ་
ལུགས་ཀྱི་ཚེ་དབང་གསུང་བཤད་ཤིན་ཏུ་རྒྱ་ཆེ་བས་བརྒྱན་ཏེ་གནང་།
དེ་ནས་འཁྱམས་རུའི་དགོན་དུ་ཞབས་པད་བཀོད་དེ། བསྒྲུབ་བྱ་
བཅུ་ཕྲག་ལྷག་ལ་རབ་བྱུང་དང་བསྙེན་པར་རྫོགས་པའི་སྡོམ་པ་སྩལ་
ཅིང་། འཇིགས་བྱེད་ལྷ་བཅུ་གསུམ་མ། ཐུགས་རྗེ་ཆེན་པོ་བཅུ་
གཅིག་ཞལ། གདུགས་དཀར་བྱད་གྲོལ་གཏད་གྲོལ ཀུན་རིག་
སོགས་ཀྱི་དབང་དང་། སྒྲོལ་དཀར་ཡིད་བཞིན་འཁོར་ལོའི་ཚེ་་་་
དབང་བཅས་ལེགས་པར་གནང་། བྱམས་ཁང་ལ་རབ་གནས་་་་་་་
མཛད་དེ་བྱིན་རླབས་ཟད་མི་ཤེས་པའི་གཏེར་དུ་བསྒྲུབས་པར་མཛད།
མཚོ་ལྷོ་བོད་སྨན་ཁང་གིས་ཞུས་ཏེ། དགོན་དེ་གའི་འདུ་ཁང་དུ་
ཕྱོགས་ནས་ཡོང་བའི་འཚོ་བྱེད་བརྒྱ་ཕྲག་ཙམ་དང་དགོན་དེའི་འདུས་
སྡེ་ཡོངས་ལ་གཡུ་ཐོག་སྨན་དབང་དང༌། སྨན་གྱི་ལྷ་མོ་སྦུན་གསུམ་
གྱི་རྗེས་གནང་བཅས་ལེགས་པར་སྩལ་ཅིང་། སྨན་ཁང་དུ་མན་ངག་
བཀའ་རྒྱ་མ་དང་རྩ་བ་ཐུགས་རྒྱུད་ཀྱི་ལུང་གནང་། དགུང་ལོ་དོན་
ལྔ་བཞེས་པ་ལྕགས་ལུག་ལོའི་ཧོར་ཟླ་གཉིས་པའི་ཚེས་ཉེར་ལྔའི་ཉིན་
དཔལ་ལྡན་བཀྲ་ཤིས་ཆོས་སྡིངས་སུ་ཞབས་པད་བཀོད་དེ། དེའི་ཕྱི་
ཉིན་ནས་བཟུང་སྐབས་བཞི་བའི་འཛིན་གྲྭར་རྗེའི་ལེགས་བཤད་་་་་
གསེར་ཕྲེང་སྟེང་སྐབས་བཞི་བའི་མཁྱེན་གསུམ་གྱི་རྣམ་པ། སྣོད།
སྦྱོར་བ། ཡོན་ཏན། སྐྱོན་བཅས་ཀྱི་དཔེ་ཁྲིད་དང་། སྐབས་
དང་བོའི་འཛིན་གྲྭར་བཀའ་བསྟན་བཅོས་ནས་གདམས་ངག་རྫོགས་
པའི་བར་གྱི་དཔེ་ཁྲིད། གཞུང་གསར་འཛིན་གྲྭར་རྗེའི་དགེ་འདུན་
560

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཉི་ཤུ། རྗེའི་བསམ་གཟུགས་བཅས་ཀྱི་དཔེ་ཁྲིད། བློ་རིག་འཛིན་
གྲྭར་གྲུབ་མཐའ་རྩ་བའི་ཚིག་ཊིཀ་ཤེལ་དཀར་མེ་ལུང་གི་དཔེ་ཁྲིད།
རྟགས་རིགས་འཛིན་གྲྭར་རྟགས་རིགས་མཐའ་དཔྱོད་དང་།
གཏན་ཚིགས་རིགས་པའི་སྣང་བའི་དཔེ་ཁྲིད་སོགས་ཤིན་ཏུ་རྒྱས་པར་
གནང་ཞིང་། གཞན་ཡང་དོན་གཉེར་ཅན་མང་བོར་ཉིད་ཀྱིས་་་་
མཛད་པའི་སྟོན་པའི་རྣམ་ཐར་གྱི་བཀླག་ལུང་དང་། གཞི་གསུམ་ཆོ་
གའི་བརྗེད་བྱང་གི་ཞལ་ལུང་བཅས་དང་། རིགས་གསུམ་སྤྱི་སྒྲུབ་ཀྱི་
རྗེས་གནང་། འཇམ་དཔལ་མཚན་བཇོད། མདོ་གདུགས་སྒྲོལ་
གསུམ། རྣམ་རྒྱལ་གཟུངས་རིང་། སྒྲོལ་དཀར་བསྟོད་པ་བཅས་
ཀྱི་ལུང་ཡང་གནང་། ཧོར་ཟླ་ལྔ་བའི་ཚེས་ལ་ཕེབས་ནས་སྐབས་
བཞི་བའི་འཛིན་གྲྭར་ཉིད་ཀྱི་མཛོད་མཆན་དང་མཆིམས་མཛོད་
སྦྲགས་ཏེ། གནས་གཉིས་པ་དང་གསུམ་པ་ཞིབ་ཁྲིད་ཀྱི་བཀའ་དྲིན་
བསྐྱངས་ཤིང་། སྐབས་དང་བོའི་འཛིན་གྲྭར་བདེན་གཉིས་ནས་་
གདམས་ངག་རྫོགས་པའི་བར་གྱི་དཔེ་ཁྲིད། གཞུང་གསར་འཛིན་
གྲྭར་ཤིང་རྟའི་སྲོལ་འབྱེད་དང་སྐྱེས་བུ་གསུམ་གྱི་དཔེ་ཁྲིད། བློ་རིག་
འཛིན་གྲྭར་ས་ལམ་དང་། གྲུབ་མཐའི་དབུ་མའི་སྐོར་བཅས་དང་།
རྟགས་རིགས་འཛིན་གྲྭར་གཞལ་བྱའི་གནས་གསུམ། མ་དམིགས་
པའི་རྟགས་སོགས་ཀྱི་དཔེ་ཁྲིད། བསྡུས་ཆེན་འཛིན་གྲྭར་རིགས་
ྋལམ་ཆེ་བའི་རྣམ་གཞག་དང་རྣམ་འགྲེལ་མཆོད་བརྗོད་བཅས་དང་།
བསྡུས་ཆེན་དང་བསྡུས་འབྲིང་འཛིན་གྲྭར་རང་རང་གི་རྩོད་མཚམས་
ཀྱི་དཔེ་ཁྲིད་བཅས་ལེགས་པར་གནང༌། ཧོར་ཟླ་དགུ་བའི་ཡར་ཚེས་
ལ་དྷི་ཚའི་སྒྲུབ་སྡེས་གདན་ཞུས་ལྟར་ཕྱག་ཕེབས་ཏེ་དད་ལྡན་སེར་སྐྱ་
བརྒྱ་ཕྲག་དུ་མ་འདུས་པ་ལ། སྐྱབས་འགྲོ་དང་ལྟུང་བཤགས་སོགས་
561

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སྡེ་འདིའི་ཚོགས་འདོན་ཆོས་སྤྱོད་མང་པོའི་ལུང་། ཐུགས་རྗེ་ཆེན་
པོའི་དབང་། དྲག་པོ་གསུམ་སྒྲུབ་ཀྱི་རྗེས་གནང༌། རྣམ་རྒྱལ་མའི་
རྗེས་གནང་སོགས་འདོད་ཆོས་མང་བོ་སྩོལ་བའི་བཀའ་དྲིན་བསྐྱངས།
ཧོར་ཟླ་བཅུ་གཅིག་པའི་ཚེས་ལ་སླར་དཔལ་ལྡན་བཀྲ་ཤིས་ཆོས་སྡིངས་
སུ་ཞབས་པད་བཀོད་དེ། སྐབས་བཞི་བའི་འཛིན་གྲྭར་ཉིད་ཀྱི་རྒྱན་
འགྲེལ་སྟེང་ནས་རྩེ་སྦྱོར་ཆ་ཚང༌། སྐབས་དང་བོའི་འཛིན་གྲྭར་ཕར་
ཕྱིན་མཐའ་དཔྱོད་སྟེང་ནས་སྐབས་བཞི་བ་དང་། སྤྱི་དོན་རོལ་་
མཚོའི་སྟེང་ནས་རིགས་ཆ་ཚང་། ཉིད་ཀྱི་རྒྱན་འགྲེལ་སྟེང་ནས་སྦྱོར་
ལམ་ནས་སྐབས་དང་བོ་ཡོངས་རྫོགས་ཀྱི་དཔེ་ཁྲིད། གཞུང་གསར་
འཛིན་གྲྭར་ཕར་ཕྱིན་མཐའ་དཔྱོད་སྟེང་ནས་མཆོད་བརྗོད་དང་
བྱམས་གཞུང་གི་དཔེ་ཁྲིད་ཆ་ཚང་། བློ་རིག་འཛིན་གྲྭར་རྣམ་འགྲེལ་
མཆོད་བརྗོད་དང་བློ་རིག་མཐའ་དཔྱོད་ཀྱི་དཔེ་ཁྲིད། རྟགས་་་་་
རིགས་འཛིན་གྲྭར་གཏན་ཚིགས་རིགས་པའི་སྣང་བ། མཐའ་
དཔྱོད་སྟེང་ནས་ཚུལ་གསུམ། ཕྱོགས་སྒྲ། ལུང་འགལ་བཅས་ཀྱི་
དཔེ་ཁྲིད། ཐར་ལམ་གསལ་བྱེད་སྟེང་ནས་རྣམ་འགྲེལ་མཆོད་་་
བརྗོད་ཀྱི་དཔེ་ཁྲིད། བསྡུས་གྲྭ་གསུམ་ལ་རང་རང་གི་རྩོད་མཚམས་
ཀྱི་དཔེ་ཁྲིད་བཅས་ལེགས་པར་སྩལ་ཅིང༌། ཟླ་བཅུ་བའི་ཚེས་བཅུའི་
ཉིན་བསྒྲུབ་བྱ་སུམ་ཅུ་ལྷག་བསྙེན་པར་རྫོགས་ནས་ཐར་བ་མཆོག་གི་
རྒྱན་མཚན་བརྟན་པར་བྱས་སོ། ། འདི་ལོ་ཧོར་ཟླ་གཉིས་པའི་
ཚེས་ཉེར་ལྔའི་ཉིན་མཚན་མོར་གཟིམ་རྨིས་སུ་ནམ་མཁའ་ན་དབང་
བོའི་གཞུ་རིས་ལེགས་པར་བཀྲ་ཞིང་། ཀུན་གཟིགས་ཕྱག་ན་པདྨོ་
འཁོར་ཞབས་འབྲང་བ་དང་བཅས་པ་གསལ་བར་གཟིགས་པ་སོགས་
བྱུང་བར་གསུངས་པ་ནི་ཤིན་ཏུ་ངོ་མཚར་བའི་རྣམ་པར་ཐར་བ་ཞིག་
562 -----

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
གོ ། ཆོས་སྡེ་ཆེན་པོ་དཔལ་ལྡན་བཀྲ་ཤིས་འཁྱིལ་གྱི་ལས་སྣེ་རྣམས་
ཀྱིས་གདན་ཞུ་ནན་ཆེ་བ་ཡང་ཡང་ཕུལ་བ་ལྟར། ཧོར་ཟླ་གསུམ་
པའི་ནང་ཆོས་སྡེ་ཆེན་པོ་དེ་གར་ཞབས་པད་བཀོད་དེ་ཐུབ་བསྟན་
གསལ་བའི་སྒྲོན་མེ་རྡོ་རྗེ་འཆང་ཨ་བྷྱའི་མཚན་ཅན་གྱི་གཟིམ་སྤྱིལ་དུ་
བཞུགས་གདན་འཇགས་ཤིང་། གསན་མཁན་དགེ་བའི་བཤེས་་་
གཉེན་ཧྲག་བསྡུས་ལ་འདུལ་མཛོད་གཉིས་ཀྱི་དཔེ་ཁྲིད་རྒྱས་པ་དང་།
རྣམ་བཤད་སྙིང་བོ་རྒྱན་དང་དྲང་ངེས་ལེགས་བཤད་སྙིང་བོ། དུས་
འཁོར་འགྲེལ་ཆེན་དྲི་མེད་འོད་བཅས་ཀྱི་ཞལ་ལུང་བཅས་གནང་བ་
ཡིན་ལ། དེ་ནས་གཙང་དགོན་དོན་གྲུབ་རབ་བརྟན་གླིང་དུ་ཕྱགས་
ཕེབས་ཏེ། འདུས་སྡེ་ཡོངས་ལ་འགྲེལ་བ་དོན་གསལ་དང་འདུལ་བ་
མདོ་རྩ་བའི་ཞལ་ལུང་གནང་བ་ཡིན་ནོ། ། དགུང་ལོ་དོན་དྲུག་
བཞེས་པ་ཆུ་སྤྲེལ་ལོའི་ཧོར་ཟླ་དང་བོའི་ཚེས་ལ་དཔལ་ལྡན་བཀྲ་ཤིས་
ཆོས་སྡིངས་སུ་ཕྱགས་ཕེབས་ཏེ། སྐབས་བཞི་བའི་འཛིན་གྲྭར་་་་་
བསམ་གཟུགས་དང་སྐབས་དང་བོའི་འཛིན་གྲྭ་དྲང་ངེས་ལེགས་་་་་
བཤད་སྙིང་བོའི་སེམས་ཙམ་རྫོགས་པའི་བར། གཞུང་གསར་་་་་་་
འཛིན་གྲྭར་ཕར་ཕྱིན་མཐའ་དཔྱོད་ཀྱི་སྟེང་ནས་གཅིག་ཏུ་བྲལ། བློ་
རིག་འཛིན་གྲྭར་གཏན་ཚིགས་རིགས་པའི་སྣང་བ་བཅས་ཀྱི་དཔེ་ཁྲིད་
དགྱེས་བཞིན་སྩོལ་བའི་བཀའ་དྲིན་བསྐྱངས། ཧོར་ཟླ་གཉིས་པའི་
ཚེས་གཅིག་ལ་ཐར་འདོད་གདུལ་བྱ་ལྔ་བཅུ་ལྷག་བསྙེན་པར་རྫོགས་
པར་མཛད། ལོ་དེའི་ཟླ་ཚེས་ལ་མཚོ་སྔོན་གཡོན་རུའི་དགོན་གྱི་བླ་
གྲྭ་ཐུན་མོང་ནས་སྐྱབས་རྗེ་ནོར་བུ་བའི་ཡང་སྤྲུལ་ངོས་འཛིན་བྱེད་
པའི་ཐད་ཐུགས་བཀོད་དང་གྲོགས་ཏན་བླ་ན་མེད་པ་གནང་དགོས་
ཚུལ་གྱི་སྙན་བསྐུལ་ཡང་ཡང་ཞུས་པར་དམ་པ་མཆོག་གིས་ཀྱང་བརྩེས་
563

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གཟིགས་བླ་ན་མེད་པ་གནང་སྟེ། བྱོན་ལམ་གྱི་སྐུ་ངལ་སོགས་ཅི་མི་
སྙམ་པར་ཆོས་སྡེ་ཆེན་པོ་རེབ་ཚ་རྒྱལ་མོ་དགོན་དུ་དངོས་ཕེབས་
འགྲོ་མགོན་གུང་ཐང་རིན་པོ་ཆེར་དེའི་དོན་སྙན་དུ་གསོལ་བ་ན།
དམ་པ་དེ་ཉིད་ཀྱིས་ཀྱང་འཕྲལ་དུ་ཞལ་བཞེས་གནང་སྟེ། ཕྱི་ལོར་
བླ་བྲང་བཀྲ་ཤིས་འཁྱིལ་ནས་ངོས་འཛིན་བྱེད་རྒྱུའི་བཀོད་ཁྱབ་སྩལ་བ་
ཡིན་ནོ། ། དགུང་ལོ་དོན་བདུན་བཞེས་པ་ཆུ་བྱ་ལོའི་ཧོར་ཟླ་དང་
བོའི་ཡར་ཚེས་ལ་དཔལ་ལྡན་བཀྲ་ཤིས་ཆོས་སྡིངས་སུ་དངོས་ཕེབས་
གནང་སྟེ། དབུ་མ་ཡན་གྱི་འཛིན་གྲྭར་དབུ་མ་དང་། མཛོད་ཀྱི་
དཔེ་ཁྲིད་གནང་བའི་བཀའ་དྲིན་བསྐྱངས་ཤིང་། དེའི་དུས་ཀྱི་་་་
མཚན་མོ་ཞིག་ལ་སྐྱབས་རྗེ་བདེ་ཐང་རིན་པོ་ཆེས་པཎ་ཞྭ་གསར་བ་
ཞིག་གནང་བ་ཉིད་ཀྱི་དབུ་ལ་བཞེས་པའི་གཟིམ་རྨིས་ངོ་མཚར་བ་
བྱུང་བར་གསུངས་སོ། ། ནག་ཟླའི་ཡར་ཚེས་ལ་ཆབ་ཆ་དགོན་
གསར་དུ་དངོས་ཕེབས་གནང་སྟེ། ཚེས་བཅུ་ནས་བཅོམ་ལྡན་དུས་
དགྲའི་དབང་བོ་དཔའ་བོ་གཅིག་པའི་དབང་དངོས་སྟེ། རྟ་མགྲིན་
གསང་སྒྲུབ་ཀྱི་དབང་དང་། འཇམ་དབྱངས་དཀར་བོའི་རྗེས་་་་་་་
གནང་། སྒྲོལ་མའི་རྗེས་གནང་། མདོ་གདུགས་སྒྲོལ་གསུམ།
ལྟུང་བཤགས། བཟང་སྤྱོད་སོགས་ཀྱི་ལུང་། ཁྱུང་ནག་དང་
གསང་བདག་གི་སྔགས་སོགས་གཟུངས་སྔགས་ཟབ་མོ་མང་བོའི་ལུང་།
འཇིགས་བྱེད་ཀྱི་བསྙེན་ཁྲིད། འགྲེལ་བ་དོན་གསལ་གྱི་ཁྲིད།
ཉིད་ཀྱིས་མཛད་པའི་གཏན་ཚིགས་རིག་པའི་སྣང་བའི་ཁྲིད།
ཡོངས་འཛིན་བསྡུས་གྲྭ་ལས་བློ་རིག་གི་ཁྲིད། དྲང་ངེས་ལེགས་་་
བཤད་སྙིང་བོའི་དབུ་ནས་སྡེབ་གྲངས་སུམ་ཅུ་ཙམ་གྱི་ཁྲིད་བཅས་
དགྱེས་བཞིན་སྩལ་ཅིང་། ས་ག་ཟླ་བའི་ཚེས་གཅིག་ལ་གཉུག་མར་
564

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
གནས་པ་དང་ཕྱོགས་ནས་ཕེབས་པའི་ཐར་བ་དོན་དུ་གཉེར་བ་ཉེར་
གཅིག་རབ་བྱུང་དང་། ཉེར་བཞི་བསྙེན་པ་རྫོགས་པར་མཛད་དེ།
བསྟན་པའི་རྒྱལ་མཚན་མཆོག་ཏུ་བརྟན་པར་མཛད་དོ། ། དེ་ནས་
མཚོ་ལྷོ་མི་རིགས་དགེ་འོས་སློབ་གྲྭར་དངོས་ཕེབས་གནང་སྟེ། དེར་
དད་ལྡན་མང་བོ་འདུས་པ་ལ་རྟེན་འབྲེལ་བསྟོད་པའི་ཞལ་ལུང་དང་།
བྱིན་རླབས་སྤུངས་ཞུས། ལམ་གཙོ། ཉམས་མགུར། སུམ་་་་
རྟགས་ཀྱི་རྩ་བ། སྔགས་ཀྱི་བཀླག་ཐབས་བཅས་ཀྱི་ལུང་སྩོལ་བའི་
བཀའ་དྲིན་བསྐྱངས་སོ། ། ཧོར་ཟླ་ལྔ་བའི་དཀར་ཕྱོགས་ཉ་ལ་
གཅན་ཚའི་མ་ཎིའི་གཙུག་ལག་ཁང་རྟེན་བརྟེན་པ་ཕྱི་ར་དང་བཅས་
པ་ལེགས་པར་བཞེངས་གྲུབ་པའི་དགའ་སྟོན་དང་རབ་གནས་རྒྱས་
པར་གནང་ཞིང་། འབྲེལ་གཏོགས་ཀུན་གྱི་གནས་སྐབས་དང་་་་་་་་་
མཐར་ཐུག་གི་འདོད་དགུ་མ་ལུས་པ་ལྷུན་གྱིས་འགྲུབ་པའི་ཐུགས་སྨོན་
རྒྱ་ཆེར་གནང་ཞིང་། གནས་དེར་དད་ལྡན་མང་བོ་འདུས་པ་ལ་
སེམས་བསྐྱེད་མཆོད་པ་དམ་པའི་ཕྱག་བཞེས་བཞིན་ལེགས་པར་་་་་་
གནང་སྐབས་ཆོས་འཁོར་ལས་བདུད་རྩི་མང་བོ་བབས་པར་གསུངས་
སོ། ། དེ་ནས་དཔལ་ལྡན་བཀྲ་ཤིས་ཆོས་སྡིངས་སུ་ཞབས་པད་
བཀོད་དེ། དྲུག་པའི་ཚེས་བཞིའི་ཆོས་འཁོར་བསྐོར་བའི་དུས་ཆེན་
ནས་ཉིན་རེ་བཞིན་བློ་རྟགས་ཡན་གྱི་འཛིན་གྲྭའི་དགེ་བའི་བཤེས་
གཉེན་རྣམས་ཕྱོགས་གཅིག་ཏུ་བསྡུས་ཤིང་། ཉིད་ཀྱིས་བླ་མ་གཞུང་
ལས་པ་གནང་ནས་དཔལ་ལྡན་བཀྲ་ཤིས་འཁྱིལ་གྱི་ཕྱག་བཞེས་ལྟར་གྱི་
ཚོགས་གླེང་གི་སྐོར་རྣམས་ཞིབ་ཁྲིད་བཀའ་དྲིན་བསྐྱངས་ཏེ།
ཚོགས་གླེང་གསར་དུ་འཛུགས་པ་གནང་། དོན་གཉེར་ཅན་རྣམས་
ལ་བློ་སྦྱོང་དོན་བདུན་མའི་ཁྲིད་དང་འཛིན་གྲྭ་སོ་སོར་དཔེ་ཁྲིད་ཀྱང་
-- 565

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གནང་། སྔར་ནས་མཛོད་དགེ་གླིང་བའི་དགོན་པས་གདན་ཞུས་
ནན་ཆེ་བ་ཡང་ཡང་ཕུལ་བ་ལྟར་ཧོར་ཟླ་བདུན་པའི་ཚེས་ལ་དགོན་དེ་
གར་ཞབས་པད་བཀོད་དེ། ཐོག་མར་འཇམ་མགོན་ཙོང་ཁ་བ་ཆེན་
པོའི་ཐུགས་ཀྱི་བཅུད་བྱུང་བ་བྱང་ཆུབ་ལམ་རིམ་ཆེན་མོའི་ཞལ་ལུང་
གནང་། ཟླ་བདུན་པའི་ཚེས་ཉེར་ལྔའི་མཚན་མོར་གཟིམ་རྨིས་སུ་
ནམ་མཁའ་ཤིན་ཏུ་དྭངས་ཤིང་གསལ་བ་ལ་མཁའ་ལྡིང་ཁྲ་བོ་མཆོག་
ཏུ་གསལ་ཞིང་དབང་གཞུ་ལྟར་བཀྲ་བ། ཤིན་ཏུ་མཛེས་སྡུག་དང་
ལྡན་པ་ཞིག་གཟིགས་ཏེ། ཉིད་ཀྱི་ཐུགས་ཤིན་ཏུ་དད་པས་ཕྱག་
འབུལ་བ་དང་། ཡང་དངུལ་གྱི་རིགས་ལྔའི་དབུ་རྒྱན་ཞིག་གཟིགས་
ཏེ། ཕུན་ཚོགས་གཟི་འོད་ཕྱོགས་བཅུར་རབ་ཏུ་འཕྲོ། །བཀྲ་ཤིས་
དཔལ་གྱིས་ཀུན་ནས་ལྷམ་མེ་བ། །རིན་ཆེན་ས་ལའི་སྦྲམ་གྱི་དབུ་རྒྱན་
འདི། །ཤཱཀྱའི་རྒྱལ་བོའི་དབུ་ལ་ཕུལ་བ་ཡིས། །བསྟན་པ་རིན་ཆེན་
ཕྱོགས་བཅུར་རྒྱས་པ་དང་། །འཇིག་རྟེན་བདེ་ལེགས་ཆེན་པོས་ཁྱབ་
པ་དང་། །ལྷར་བཅས་འགྲོ་བའི་གཙུག་གི་རྒྱན་གྱུར་པའི། །སྟོབས་
བཅུ་མངའ་བའི་གོ་འཕང་ཐོབ་པར་ཤོག ། ཅེས་དབྱངས་དང་
བཅས་གསུང་བཞིན་ཐུགས་ཀྱི་སྟོབས་རྒྱ་ཆེར་བསྐྱེད་དེ་རྒྱལ་སྲས་ཀྱི་
སྨོན་ལམ་རིན་པོ་ཆེ་ཐུགས་ཉམས་སུ་བཞེས་པ་དང༌། ཡང་མཆོད་
རྟེན་ཆེན་པོ་ཞིག་ལ་ཕྱོགས་ཀུན་ནས་བདུད་རྩི་འབབ་པ་སོགས་བྱུང་
བར་གསུངས་ཏེ། འདི་དག་ནི་དགེ་བའི་རྟགས་ཁྱད་པར་ཅན་ཞིག་
ཏུ་ཐེ་མི་ཚོམ་ཡང་། བདག་ལྟས་ཇི་བཞིན་འཚལ་བའི་ཡུལ་མ་ཡིན་
ནོ། ། དགོན་དེར་དད་ལྡན་སེར་སྐྱ་མང་བོ་འདུས་པ་ལ་སེམས་
བསྐྱེད་མཆོད་པ་དང་། བློ་སྦྱོང་དོན་བདུན་མའི་ཁྲིད། བརྒྱ་རྩའི་
ཕྱག་ཁྲིད་སོགས་འདོད་ཆོས་མང་བོ་རིམ་བཞིན་སྩལ། དགུང་ལོ་
566 --

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
དོན་བརྒྱད་བཞེས་པ་ཤིང་ཁྱི་ལོའི་ཟླ་ཚེས་དགེ་བར་མང་རའི་ཀླུ་ཚང་
དགོན་ཆེན་དུ་དངོས་ཕེབས་གནང་སྟེ། འགྲེལ་བ་བཞི་སྦྲགས་ཀྱི་
ཞལ་ལུང་ཤིན་ཏུ་རྒྱས་པ་ཞིག་གནང་ཞིང་། ཤིང་ཁྱི་ལོའི་ས་ག་ཟླ་
བའི་ཚེས་བདུན་ཉིན་མང་རའི་དགོན་ཆེན་དུ་ཕེབས། ཚེས་བཅུ་
ནས་ཉེར་བདུན་བར་འགྲེལ་བ་དོན་གསལ་གྱི་ཞལ་ལུང་། བློ་སྦྱོང་
དོན་བདུན་མའི་འགྲེལ་བའི་ཁྲིད། རིགས་གསུམ་སྤྱི་སྒྲུབ་ཀྱི་རྗེས་
གནང་། འཇིགས་བྱེད་དཔའ་བོ་གཅིག་པའི་དབང་སྟ་གོན་དང་
བཅས་པ། ཐུགས་རྗེ་ཆེན་པོ་དང་ཀུན་རིག མི་འཁྲུགས་པ་ལྷ་
བཅུ་གསུམ་པ ཚེ་དཔག་མེད་ལྷ་གཅིག་བུམ་གཅིག་བཅས་ཀྱི་་
དབང༌། བླ་མ་ལྔ་བཅུ་བ་དང་བླ་མཆོད་སེམས་བསྐྱེད་ཆོ་ག འཕོ་
བ་བཅས་ཀྱི་ཁྲིད། མགོན་པོ་ཕྱག་དྲུག་པ། ལྷ་མོ་ཆོས་
རྒྱལ།
འཇམ་དབྱངས་དཀར་བོ། འཇམ་དབྱངས་དམར་སེར།
དབྱངས་ཅན་མ་དཀར་མོ་བཅས་ཀྱི་རྗེས་གནང་། མགོན་པོ་བྲམ་
གཟུགས་ཀྱི་བསྟོད་པ་དང་། སྐྱབས་འགྲོ་མདོ་གདུགས་སྒྲོལ་གསུམ།
ཚེ་ལྷ་རྣམ་གསུམ། ལོ་གྱོན་མ། ཁྱུང་ཁྲ། རྟ་མགྲིན་གསང་སྒྲུབ།
འོད་ཟེར་མ་བཅས་ཀྱི་གཟུངས་སྔགས་ཀྱི་ལུང་། སྔགས་ཀྱི་རྩ་ལྟུང་
དང་དམ་ཚིག་སྡོམ་པ་ཉི་ཤུ་བ་བཅས་ཀྱི་ཁྲིད། བླ་བྲང་ཨ་ལགས་
རིན་པོ་ཆེའི་དུར་བདག་ཡབ་ཡུམ་གྱི་འཕྲིན་བཅོལ། བདེ་གསང་
འཇིགས་གསུམ་གྱི་ཆོ་ག་བསྡུས་པ། འཇམ་དཔལ་མཚན་བརྗོད་
བཅས་ཀྱི་ལུང་། ཁྱད་པར་རྗེ་བློ་བཟང་འོད་ཟེར་གྱིས་མཛད་པའི་
མཁའ་སྤྱོད་མའི་ཆོ་གའི་སྐོར་གཟིགས་ཏེ་སྔོན་ཆད་འདི་འདྲ་བའི་ཆོ་
ག་བཟང་བོ་ཞིག་མཐོང་མ་མྱོང་། ཁོང་ཡ་མཚན་པ་རེད་ཅེས་་་་་
བརྗོད། ཐེངས་འདིའི་དབང་ཡང་ཆོ་ག་འདིའི་སྟེང་ནས་མཛད་དེ།
567

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དགྱེས་པ་ཚད་མེད་པ་གནང་། ཚེས་བཅོ་ལྔའི་ཉིན་བསྒྲུབ་བྱ་བདུན་
ཅུ་ལྷག་ལ་དགེ་ཚུལ་སློང་གི་སྡོམ་པ་བསྩལ། མཇུག་ཏུ་དགག་སྒྲུབ་
ཀྱི་བསླབ་བྱ་ཞིབ་དུ་གསུངས་ཤིང་རབ་ཏུ་བྱུང་བའི་དོན་སྒོ་ལས་་་་
འཕྲོས་ཏེ་བཤད་པ་གཟབ་རྒྱས་གནང་། ཁྱད་པར་ཁྱེད་ཚང་མས་
ངེས་པར་དུ་ལམ་རིམ་ཆེན་མོ་ལ་བལྟ་དགོས། མཁས་པ་སོ་སོས་
མཛད་པའི་ལམ་རིམ་སྣ་ཚོགས་ཡོད་ཀྱང་ལམ་རིམ་ཆེན་མོ་ལ་མི་དོ།
རྗེ་བླ་མ་ཧ་ཅང་མཁས་པ་ཡིན་པས་ལམ་རིམ་ཆེན་མོ་ལ་བལྟས་པས་
རང་གི་རྒྱུད་ཚོད་དང་བསྟུན་པའི་གོ་བ་ཞིག་ལོན་འོང་། གལ་ཏེ་མི་
གོ་ནའང་ཡང་ཡང་བལྟས་པས་རྒྱུད་ལ་བྱིན་རླབས་ཞུགས་འོང་ཞེས་
སོགས་གསུངས། ཚེས་ཉེར་གཅིག་ནས་ཉེར་བཞི་བར་ཨ་ཀྱཱ་ཡོངས་
འཛིན་གྱི་ཐལ་བཟློག་སྡོམ་ཚིག་དང་ཁོང་གི་འཇུག་འགྲེལ་གྱི་སྟེང་ནས་
དཔེ་ཁྲིད་རྒྱས་པ་གནང༌། རྗེ་བཙུན་བློ་བཟང་བསྟན་དར་གྱིས་ཞུས་
ངོར་དགོན་འདིའི་བྱམས་ཁང་མཐོང་གྲོལ་ཆེན་མོའི་དཀར་ཆག་གི་
མཆོད་བརྗོད་དང་སྤྱིར་བསྟན་བརྩམས་ནས་འཕྲོ་མ་ཁྱེད་ཚོས་རྩོམས་
ཞེས་ཕྱིས་འབྱུང་གི་གདུལ་བྱའི་རྩོམ་པ་ཕུན་སུམ་ཚོགས་པའི་རྟེན་
འབྲེལ་དུ་འཇོག་པ་མཛད། ཧོར་ཟླ་དྲུག་པའི་ཡར་ཚེས་ལ་དད་པ་དང་
གཏོང་བའི་སྙིང་སྟོབས་རྨད་དུ་བྱུང་བ། རིས་མེད་བསྟན་པའི་སྦྱིན་
བདག་མོག་རུ་སྡེ་བས་ཁྲི་ཤོར་རྒྱལ་མོའི་དབུས་རི་མ་ཧཱ་དེ་བར་དུས་
འཁོཪ་མཆོད་རྟེན་བྱོན་ལེགས་ཤིག་བཞེངས་གྲུབ་པའི་རབ་གནས་སུ་
མགོན་པོ་གང་ཉིད་སྤྱན་འདྲེན་བྱེད་ཆེད་སྡེ་སྣོད་རྒྱ་མཚོའི་མངའ་
བདག་ཡོངས་ཀྱི་དགེ་བའི་བཤེས་གཉེན་ཆེན་པོ་རྗེ་བློ་བཟང་བསྟན་
དར་བ་དང་། གཞུང་ལུགས་རབ་འབྱམས་སྨྲ་བ་སྐྱབས་རྗེ་མགོན་
པོའི་མཆོག་སྤྲུལ་ཪིན་པོ་ཆེ་རྣམ་གཉིས་ཀྱིས་གདན་ཞུས་ནན་ཆེ་བ་
568

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཕུལ་བ་ལྟར། ཧོར་ཟླ་དྲུག་པའི་ཡར་ཚེས་དགུ་ལ་རྟ་བ་བརྒྱ་ཕྲག་དུ་
མས་བསུ་བ་དང་བཅས་མོག་རུ་ཞོལ་མར་ཕེབས། ཚེས་བཅུ་ལ་
འཕྲུལ་གྲུ་ལས་མཚོ་སྙིང་དུ་ཕེབས་ནས་གནས་གཞི་བྱིན་གྱིས་རླབས་
ཤིང་། དེར་བཞུགས་མཚམས་པ་རྣམས་ལ་སྒོར་བཅུ་རེའི་སྐུ་འགྱེད་
བསྟབས། ཚེས་བཅུ་གཅིག་ཉིན་རབ་ཏུ་གནས་པའི་ཆོ་ག་རྒྱས་པར་
མཛད་དེ། བྱིན་རླབས་ཟད་མི་ཤེས་པའི་གཏེར་དུ་བསྒྲུབས་པར་
མཛད་དོ། ། ཕྱིར་ཕེབས་སྐབས་མཚོ་ཁ་ནས་མི་ཁྱིམ་ཞིག་གི་་་་་
གཞིས་སུ་གདན་དྲངས་ཏེ་ཡུམ་འབུམ་པའི་གླེགས་བམ་ཆ་ཚང་འབུལ་
ལམ་ཞུས་པ་ལ། ཞལ་ནས་འཕགས་པ་ཀླུ་སྒྲུབ་ཀྱིས་ཀླུ་ཡུལ་ནས་
ཡུམ་འབུམ་པ་གདན་དྲངས་པ་ཡིན་པས། མཚོ་ཁ་འདི་ནས་རྒྱལ་
བའི་ཡུམ་གྱི་གླེགས་བམ་བདག་གི་ལག་ཏུ་འབྱོར་བ་ནི། རྟེན་འབྲེལ་
མཆོག་ཏུ་བཟང་བོ་ཞིག་འགྲིག་པ་ཡིན་ཞེས་གསུངས་ནས་ཐུགས་་་
དགྱེས་པའི་རྩེར་སོན། ཚེས་བཅུ་གཉིས་ཉིན་རྟ་བ་བརྒྱ་ཕྲག་དུ་མའི་
བསུ་བ་དང་བཅས་མོག་རུ་གོང་མར་ཕེབས་ཤིང་། དད་ལྡན་བརྒྱ་
ཕྲག་མང་བོ་འདུས་པ་ལ་ཕྱག་དབང་སྩལ། ཉིན་དེ་དག་ཏུ་གཟིམ་
གུར་སྟེང་དུ་དབང་གཞུ་མདངས་མཆོག་ཏུ་གསལ་བ་ཡང་ཡང་ལེགས་
བར་འཆར་བ་བྱུང་བས་ཀུན་གྱི་ཡིད་ལ་སྔོན་མེད་ཀྱི་དགའ་དད་རབ་
འཕེལ་བར་གྱུར་ཀྱང་། ཉིད་ཀྱིས་ནི་ཡུལ་འདིར་དགེ་བའི་བཤེས་
།ཉེན་ཆེན་པོ་མོག་རུའི་ཨ་ཁུ་ཚང་བཞུགས་པ་དང༌། གཞི་བདག་
མས་ཀྱང་དཀཪ་ཕྱོགས་པ་འབའ་ཞིག་ཡིན་པའི་རྟགས་ལས།
ཟདག་བཟང་བོ་ཞིག་ཡིན་པའི་རྟགས་མིན་ཞེས་གསུངས་སོ། །
བས་དེར་མ་ཟད་དུས་ཀུན་ཏུ་འབྲོམ་ཆོས་ཀྱི་རྒྱལ་བོས། བདག་གི་
་ཏན་སྦ་བྱ་ཞིང་། །གཞན་གྱི་ཡོན་ཏན་བསྒྲུབ་པར་བྱ། །ཞེས་
569

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གསུངས་པ་ལྟར་ཉིད་ཀྱི་ཡོན་ཏན་རྣམས་བུམ་ནང་གི་མར་མེ་བཞིན་
སྦ་བ་བཀའ་གདམས་པའི་དགེ་བའི་བཤེས་གཉེན་ཆེན་པོ་རྣམས་ཀྱི་
རྣམ་ཐར་ལྷུར་བཞེས་པ་ཤེས་པར་བྱའོ། ། སྡེ་འདིའི་ཉེ་འཁོར་
ཞིག་ཏུ་རླངས་འཁོར་གྱིས་གནོད་པ་བཟོས་ཏེ། མི་མང་བོ་འཆི་རྨས་
རྒྱུན་ཏུ་བྱུང་བའི་ལམ་དུམ་བུ་ཞིག་ཡོད་པ་དེར་དངོས་ཕེབས་སྒོས་མེ་
ཏོག་གཏོར་ཞིང་། བྱིན་གྱིས་བརླབས་པས་དེ་ནས་བཟུང་གནོད་པ་
མ་བྱུང་བར་གྲགས་ཏེ། ནུས་མཐུ་དཔག་པར་དཀའ་བ་ཞིག་གོ།
ཧོར་ཟླ་བཅུ་བའི་ཚེས་ལ་དཔལ་མི་འགྱུར་བཀྲ་ཤིས་ཆོས་སྡིངས་སུ་
ཞབས་པད་བཀོད་དེ། འདུས་པ་རྒྱ་མཚོའི་ཚོགས་ལ་ཉིད་ཀྱིས་་
མཛད་པའི་རྣམ་འགྲེལ་ལེའུ་གཉིས་པའི་འགྲེལ་བའི་ཞལ་ལུང་སྩལ་
ཅིང་། སྐབས་བཞི་བའི་འཛིན་གྲྭར་གསེར་ཕྲེང་དང་། མཐའ་
དཔྱོད། ཉིད་ཀྱིས་མཛད་པའི་རྒྱན་འགྲེལ་བཅས་སྦྲགས་ཏེ།
སྐབས་བཞི་བའི་དབུ་ནས་རྣམ་མཁྱེན་གྱི་རྣམ་པ་མདོར་བསྟན་དང་
རྒྱས་བཤད་བར་གྱི་ཞིབ་ཁྲིད་དང༌། སྐབས་དང་བོའི་འཛིན་གྲྭར་བུ་
སྟོན་རིན་པོ་ཆེའི་རྟེན་འབྲེལ་ཀུན་ལས་བཏུས་པའི་ཁྲིད། གཞུང་
གསར་འཛིན་གྲྭར་མཐའ་དཔྱོད་སྟེང་ནས་ཤིང་རྟའི་སྲོལ་འབྱེད་་་་་་
སོགས་ཀྱི་ཁྲིད། རྟགས་རིགས་འཛིན་གྲྭར་ཉིད་ཀྱིས་མཛད་པའི་
གཏན་ཚིགས་རིགས་པའི་སྣང་བའི་ཁྲིད། བློ་རིག་འཛིན་གྲྭར་ཀུན་
མཁྱེན་བློ་རིག་མཐའ་དཔྱོད་བཅས་ཀྱི་དཔེ་ཁྲིད་ཤིན་ཏུ་རྒྱས་པར་སྩལ།
སྐབས་དེར་ཡབ་རྗེ་མཆོག་སྤྲུལ་རིན་པོ་ཆེ་ཆོས་འབྲེལ་ཞུ་བའི་མཇལ་
ཁར་སྐུ་དྲུང་དུ་དངོས་ཕེབས་སྒོས་ལྷ་དཪ་ཕྱག་ཏུ་ཕུལ་བ་དང་དུས་
མཉམ་པར་ཚོགས་དུང་གི་སྒྲ་གྲགས་པ་བྱུང་བ་ལ། རྟེན་འབྲེལ་
བཟང་གསུངས་ནས་ཐུགས་དགྱེས་པའི་ཉམས་གནང་བ་ནི། ཡབ་
570

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
རྗེ་མཆོག་སྤྲུལ་རིན་པོ་ཆེ་འདི་ཉིད་བསྟན་འཛིན་གྱི་སྐྱེས་བུ་ཁྱད་པར་
ཅན་ཞིག་འབྱོན་པའི་རྟེན་འབྲེལ་བླ་ན་མེད་པར་གདོན་མི་ཟའོ། །
ཧོར་ཟླ་བཅུ་བའི་ཚེས་ཉེར་གཉིས་ཉིན་མཆོག་སྤྲུལ་རིན་པོ་ཆེའི་གཙོས་
འདུས་པ་རྒྱ་མཚོའི་ཚོགས་ལ། སྐྱབས་འགྲོ། དགའ་ལྡན་ལྷ་བརྒྱ་
མ། བྱིན་རླབས་སྤུངས་ཞུས། ལམ་གྱི་གཙོ་བོ་རྣམ་གསུམ་བཅས་
ཀྱི་ལུང་དང་། དུས་དགྲའི་དབང་བོ་དཔའ་བོ་གཅིག་པའི་དབང་གི་
སྟ་གོན་གྱི་རིམ་པ་གསུང་བཤད་འབྱམས་ཀླས་པས་བརྒྱན་པ་སྩལ།
ཚེས་ཉེར་གསུམ་ལ་དབང་དངོས་གཞི་དང་། ཉེར་བཞི་ལ་རིགས་
གསུམ་སྤྱི་སྒྲུབ་ཀྱི་རྗེས་གནང༌། ཚེ་ལྷ་རྣམ་གསུམ་གྱི་གཟུངས་དང་།
འདུལ་བ་རྒྱ་མཚོའི་སྙིང་བོ། བསྟན་འབར་མ་བཅས་ཀྱི་ལུང་སྩལ།
དགེ་ལྡན་ལྔ་མཆོད་ཆེན་མོར་ཕར་ཕྱིན་དམ་བཅའི་སྐབས་ཚིག་བཀྲ་
རྨད་དུ་བྱུངབའི་ལུང་རིགས་ཀྱིས་ལེགས་བྱས་སྒོ་འཕར་ཡངས་པོར་ཕྱེ་
སྟེ། བགྲོ་གླེང་གི་དབུ་འཛུགས་པ་གནང་། བཅུ་གཅིག་པའི་ཚེས་
གཅིག་ནས་དབུ་མ་བ་རྣམས་ཀྱིས་གཙོས་འདུས་སྡེ་ཡོངས་ལ་འཇུག་
འགྲེལ་གྱི་ཞལ་ལུང་དང་། མཆིམས་མཛོད་དང་ཉིད་ཀྱི་ཟུར་མཆན་
སྦྲགས་པའི་ཞལ་ལུང་གནང་ཞིང༌། ཚེས་བཅུ་བཞི་ལ་གཏོར་མ་བརྒྱ་
རྩའི་ཕྱག་ཁྲིད་དང་། འཇིགས་བྱེད་རྒྱུན་འཁྱེར་གྱི་ལུང་བཅས་་་་་
ལེགས་པར་གནང་བ་ལགས་སོ། ། དགུང་ལོ་དོན་དགུ་བཞེས་པ་
ཤིང་ཁྱི་ལོའི་གནམ་ལོ་གསར་ཚེས་སྐབས་ཆབ་ཆའི་དགོན་གསར་བཀྲ་
ཤིས་ཐེག་མཆོག་གླིང་གི་འདུས་སྡེས་ཨ་ཁུ་ཁ་སྒང་སོགས་མངགས་ཏེ།
འགྲོ་མགོན་ཉིད་དགོན་དེ་གར་ཕེབས་ནས་ཆོས་བཀའ་དང་། དཔེ་
ཁྲིད་གནང་རྒྱུ་དང་། ཁྱད་པར་བསྒྲུབ་བྱ་མང་བོ་བསྙེན་པར་རྫོགས་
པའི་འདུན་མོས་ཆེ་ཚུལ་གྱིས་གདན་ཞུས་ནན་ཆེ་བ་ཕུལ་བར། ཞལ་
571

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ནས་བདག་ལོ་ཧ་ཅང་མཐོ་བ་འདི་ལྟར་ལགས་ཤིང་། འགྲོ་འོང་
མང་བོ་དཀའ་བས་ཁྱེད་རྣམས་ཀྱིས་ད་ཐེངས་གནང་བ་ཅིས་ཀྱང་སྟེར་
དགོས་ཞེས་ཕྱག་ཐལ་མོ་སྦྱོར་བ་གནང་ནས་ནན་གྱིས་བཤོལ་ཀྱང་།
ཁོང་པ་ཚོས་བདག་ཅག་གིས་ཉིད་ཁོ་ན་ལ་རེ་ལྟོས་བཅོལ་བ་ལགས་
པས་ཐུགས་རྗེས་གཟིགས་དགོས། ཞེས་མིག་མཆི་མས་བརྣངས་་་
བཞིན་ཨུ་ཚུགས་མཐར་བསྐྱེད་ཀྱིས་ནན་ཞུས་བགྱིས་པར། ནག་
ཟླའི་ཡར་ཚེས་ལ་ཕེབས་རྒྱུའི་འདོད་བསྟུན་གྱི་ལན་ཙམ་གསུངས་་་
སོ། ། ཧོར་ཟླ་དང་བོའི་ཚེས་བཅུ་བདུན་ཉིན་དཔལ་ལྡན་བཀྲ་
ཤིས་ཆོས་སྡིངས་སུ་ཕྱགས་ཕེབས་ཏེ། མཛོད་འཛིན་གྲྭའི་དགེ་བའི་
བཤེས་གཉེན་རྣམས་ཀྱི་གཙོས་གསན་མཁན་མང་བོར་ཉིད་ཀྱི་མཛོད་
མཆན་དང་མཆིམས་མཛོད་སྦྲགས་པའི་དཔེ་ཁྲིད་གནང་ཞིང་།
གནས་གསུམ་པའི་དབུ་ནས་ཅུང་ཟད་གསུངས་ཏེ་ཆོས་མཚམས་་་་་
མཛད། ཡབ་རྗེའི་མཆོག་སྤྲུལ་རིན་པོ་ཆེའི་གཙོས་འདུས་སྡེ་ཡོངས་
ལ་འཇམ་དབྱངས་དཀར་བོ་དང་། འཇམ་དབྱངས་དམར་སེར་གྱི་
རྗེས་གནང༌། ལྕང་སྐྱ་རོལ་བའི་རྡོ་རྗེའི་གསུང་འཇམ་དབྱངས་ནག་
པོའི་མངོན་རྟོགས་ཀྱི་ལུང་། འཇམ་དབྱངས་ཞི་ཁྲོ་སྦྲགས་སྒྲུབ་ཐུན་
མོང་མིན་པའི་ཁྲིད། མཁས་གྲུབ་ཁྱུང་བོའི་ལུགས་ཀྱི་ངག་བྱིན་་
རླབས་ཀྱི་ཁྲིད། དབྱངས་ཅན་མ་དཀར་མོའི་རྗེས་གནང་བཅས་
དགྱེས་བཞིན་སྩལ་ཅིང་། གཉུག་མར་གནས་པ་དང་ཀོའུ་བ་དགོན་
སོགས་ཕྱོགས་ནས་ཕེབས་པའི་ཐར་འདོད་སྐལ་བཟང་བཅུ་ཕྲག་མང་
བོར་དགེ་ཚུལ་དང་། དགེ་སློང་གི་བསླབ་པ་ལེགས་པར་སྩལ་ཏེ་
རྣམ་འདྲེན་སྲས་གཙང་སྲས་པོའི་ལུགས་བཟང་གི་རྒྱལ་མཚན་སྲིད་
བ་་་་རྩེཪ་བསྒྲེངས་པཪ་མཛད་ཅིང་། དབྱར་ཆོས་ཀུན་དགའ་ར་བ
572

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
གསར་བཞེངས་ཀྱི་ཐེབས་སུ་སྒོར་ཁྲི་ཕྲག་དུ་མ་གནང་ནས་གཡུ་ཚའི་
དགེ་སློང་ལུང་རྟོགས་རྒྱ་མཚོ་སོགས་ཁ་མགོ་བར་བསྐོ་བ་གནང་ཞིང་།
ཇི་ལྟར་བཞེངས་དགོས་པའི་བཀོད་ཁྱབ་ཞིབ་མོར་སྩལ་བ་དང་།
ཕྱག་དཔེ་པོད་མང་བོ་ཞལ་སློབ་རྣམས་ལ་གནང་བ་སོགས་མཛད་
དོ། ། རྗེ་བཙུན་བླ་མ་དམ་པ་འདི་ནི་ཐུན་མོང་གི་སྣང་ངོར་ཡང་
རིང་མོ་ཞིག་ནས་ཕ་རོལ་དུ་ཕྱིན་པ་དྲུག་དང་བསྡུ་བའི་དངོས་པོ་བཞི་
སོགས་རྒྱལ་བའི་སྲས་ཀྱི་སྤྱོད་པ་མཐའ་དག་ལ་གོམ་པ་ཀློང་དུ་གྱུར་
པའི་འབྲས་རྟགས་དག་མངོན་སུམ་དུ་མཇལ་ནུས་པས། སྐུ་གསུང་
ཐུགས་ཀྱི་མཛད་པ་ཕྲ་རགས་ཇི་ལྟ་བུ་ཞིག་ཉམས་སུ་བསྟར་ཡང་་
བསྟན་འགྲོའི་ཕན་བདེའི་གསོས་སྨན་དུ་མི་འགྱུར་བ་གཏན་ནས་མི་
སྲིད་ཅིང་། སྒོ་གསུམ་གྱི་མཛད་པ་གང་ལ་ཡང་རང་དོན་ཡིད་བྱེད་
སོགས་ཀུན་སློང་མ་དག་པ་ཕྲ་མོ་ཙམ་གྱིས་ཀྱང་མ་བསླད་པར་རྣམ་
པར་དཀར་བའི་དངོས་པོ་གང་བསྒྲུབས་མ་ལུས་པ་འཕགས་པ་བཟང་
པོ་སྤྱོད་པའི་སྨོན་ལམ་སོགས་ལས་འབྱུང་བ་ལྟར་བསྟན་འགྲོའི་དོན་
༼འབའ་ཞིག་ཏུ་བསྔོ་བར་མཛད་ཅིང་། དེ་ཡང་ཇི་སྲིད་སྲིད་པའི་
འཕྲུལ་འཁོར་མ་ཞིག་པ་དེ་སྲིད་དུ་རྒྱལ་བའི་སྲས་ཀྱི་སྤྱོད་པ་རླབས་པོ་
3་ལས་སྐད་ཅིག་ཀྱང་འདའ་བར་མི་མཛད་ལ། རྒྱུ་མཚན་དེའི་ཕྱིར་
འགྲོ་བ་མ་ལུས་པའི་མགོན་སྐྱབས་དཔུང་གཉེན་དང་། གསང་བ་
གསུམ་གྱི་ཡོན་ཏན་ཟད་མི་ཤེས་པའི་གཏེར་ལ་འདོད་དགུར་དབང་
འབྱོར་བ་ཡིན་ཏེ། ཇི་སྐད་དུ། ཐབས་མཆོག་ཤེས་པ་གང་ཞིག་
བསོད་ནམས་ཡང་དག་བསྡུས་པ་ཤིན་ཏུ་རྒྱ་ཆེན་ཀུན། །གཞན་དང་
ཐུན་མོང་བྱས་ནས་ཉིན་གཅིག་བཞིན་ཏུ་རྫོགས་པའི་བྱང་ཆུབ་ཡོངས་
བསྔོ་ཞིང༌། །བཟང་བོའི་གནས་སུ་སྐྱེས་པས་རྟག་ཏུ་དགེ་བྱེད་མངོན་
573

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཤེས་ཡོན་ཏན་རྣམས་ཀྱིས་རྩེན། །སངས་རྒྱས་སྲས་དེ་ཀུན་གྱི་བླ་ན་
འདུག་པ་ཡོན་ཏན་གཏེར་དུ་ཤེས་པར་བྱ། །ཞེས་གསུངས་སོ། །
སྨྲས་པ། ངེས་པ་ལྔ་ལྡན་ཆོས་ཀྱི་ཕོ་བྲང་དུ། །ལོངས་སྤྱོད་
རྫོགས་པ་དག་པའི་བཅོམ་ལྡན་འདས། །དུས་མཐར་ངུར་སྨྲིག་གར་
གྱིས་རྩེན་པའི་རྗེ། །མཚུངས་མེད་བླ་མ་མཆོག་གང་སྙིང་དབུས་་་་་
བསྟི། །ཆུ་ལྷའི་ཡུལ་ན་འོད་དམར་གདེངས་ཀ་ཡི། །སྐལ་བར་སྤྱོད་
པའི་རྒྱལ་བསྟན་རྟ་བདུན་ཅན། །གང་གི་ལེགས་མཛད་གསེཪ་གྱི་
སྲད་བུ་ཡིས། །སླར་ཡང་སྤྱན་སྟོང་གཡོ་བའི་ཁྱིམ་དུ་དྲངས། །རྨད་
བྱུང་ཐུགས་བསྐྱེད་མགྱོགས་འགྲོས་ཉེར་དྲངས་པའི། །ལེགས་བྱས་
སྣང་བ་གཏེར་དུ་རྫོགས་པའི་ཆེད། །དབུས་འགྱུར་ཆོས་ཀྱི་ཞིང་
ཁམས་དབང་ཕྱོགས་རིར། །ཞབས་མཐིལ་འཁོར་ལོའི་རེ་ཁཱ་ཐོག་མར་
བཞད། །སྟོང་གསུམ་འཇིག་རྟེན་ཀུན་ཏུ་རྙེད་དཀའི་རྟེན། །ལྷ་མིའི་
རྣམ་འདྲེན་ཤཱཀྱ་མུ་ནེའི་དྲུང་། །བདེ་སྟོང་ཏིང་འཛིན་གློག་འོད་དང་
་་་་་་་་་་་་་བསྡེབས་པའི། །དངོས་དང་སྤྲུལ་བའི་མཆོད་པའི་སྤྲིན་ཕུང་་
གཏིབས། །རྒྱལ་སྲས་ཐུགས་མཆོག་འདོད་འཇོ་ནོར་བུའི་ལྗོན། །
ཚོགས་གཉིས་ཡོན་ཏན་སྟོང་གིས་སྒེག་པའི་ཕྱིར། །གདན་ས་བཞི་
སོགས་མཆོད་འོས་ཞིང་ཀུན་ལ། །ཆགས་མེད་གཏོང་བའི་སྒོ་འཕར་
རྒྱ་ཆེར་ཕྱེ། །ཟླ་བྲལ་མཁྱེན་ཡངས་སྤྲིན་སྔོན་གདེངས་ཀ་ལས། །གསོ་
རིག་དཀའ་གནད་ཡན་ལག་བཞི་ཟུང་ཆར། །མཁས་འདུས་པདྨའི་
ཚལ་དུ་བྱོ་བ་ལ། །བསྔགས་པའི་དྲི་བསུང་ཁོར་ཡུག་རི་ལས་བརྒལ། །
བྱང་ཟུར་མཉམ་དུ་བསྡེབས་པའི་དྲང་སྲོང་ཞིག། ད་ལྟ་གངས་རིའི་
མགུལ་ན་མཆིས་སོ་ཞེས། །ལྷ་རྣམས་ཕན་ཚུན་སྒྲོན་པའི་ངོ་མཚར་
དབྱངས། །མཐར་བྱེད་ཕོ་ཉ་འགོག་པའི་མཚོན་དུ་གྱུར། །གནའ་
574

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
དུས་ཆོས་འཕགས་ཞབས་ཀྱིས་རྡུལ་འཐུངས་ཤིང་། །དུས་ཀུན་མཁྱེན་
གཏེར་རྩེན་པའི་འཇིག་རྟེན་གྱི། །སྡེ་བཞིའི་ལང་ཚོ་དར་བབས་སྒེག་
འཆང་མས། །གང་ཐུགས་ཟག་མེད་བདེ་བའི་མཆོ་ཚོགས་་་་་་་་་
བསྟར། །བདེ་བཤེགས་ཡེ་ཤེས་ལི་ཁྲིའི་རྡུལ་བརྩེགས་ལས། །དཔག་
ཡས་སྒྱུ་འཕྲུལ་སྟོང་གི་གར་འགྱེད་པ། །རྣམ་ལྔ་ལྷུན་པོའི་གཟུགས་སུ་
རྩེན་པ་དེར། །གང་ལ་དགེ་མཚན་གཟི་འོད་འབུམ་གྱིས་འཁྱུད། །
འོད་མཐའ་ཡས་པའི་བྱིན་རླབས་ངད་འཐུལ་བའི། །གསེར་མདོག་
ཅོད་པན་དབུ་ལ་སྒྲོན་པའི་ཚེ། །དག་པའི་དབྱིངས་ནས་རབ་་་་་་་
འབྱམས་རྒྱལ་བ་ཀུན། །དགྱེས་པའི་བཞད་སྒྲ་དབྱར་རྔའི་ཟོལ་གྱིས་
གྲགས། །རིགས་པའི་དཔའ་བོས་གཟི་བྱིན་འོད་བསྐྱེད་པའི། །ནོར་
བུ་པདྨའི་གཟུངས་ཀྱི་ཆོས་འཁོར་ཆེ། །ཚངས་ཆེན་པིར་གྱིས་བྲིས་
ལྟའི་བརྟེན་པ་བཅས། །ལེགས་མཛད་དོན་ཡོད་འཕྲུལ་གྱི་ཞགས་པས་
བསྐྲུན། །ཚངས་སྤྱོད་བསླབ་ཁྲིམས་བདུད་རྩིའི་བཅུད་བྱིན་པའི། །
ངུར་སྨྲིག་རྒྱལ་མཚན་འཆང་བའི་འདུས་པའི་སྡེས། །ལྗོངས་འདིར་
ཚར་དུ་དངར་བ་ནོར་འཛིན་མས། །ལི་ཁྲིའི་སྟོད་གཡོགས་གསར་བ་
བཀླུབས་པ་སྙམ། །ཡུན་རིང་འཆད་ཉན་ཚད་མའི་སྲོལ་ནུབ་པས། །
གླེགས་བུའི་བེམ་པོ་ལྟར་གྱུར་བཀའ་པོད་རྣམས། །འཆད་རྩོད་རྩོམ་
པ་ལྷ་ཡི་བདུད་རྩི་ཡིས། །སླར་ཡང་འཆི་མེད་ལང་ཚོའི་སྒེག་པ་་་་་་
བྱིན། །མཆུ་སྒྲོས་ཡལ་འདབ་དམར་བོའི་འཛུམ་འོད་ལས། །རྣམ་
དག་ཆོས་རྒྱུན་སྦྲང་རྩིའི་དོག་པ་འབུམ། །སྐལ་བཟང་བུང་བ་སྟོང་གི་
ལོངས་སྤྱོད་དུ། །བཀྱེས་པའི་ཐུབ་བསྟན་དབྱར་གྱི་དུས་སྟོན་དར། །
ཀུན་མཁྱེན་ཐུགས་བརྩེ་ཆུ་འཛིན་ལས་བབས་པའི། །རྣམ་དག་དབང་
གཞུའི་བདུད་རྩིའི་གསང་གཏོར་གྱིས། །སྐལ་ལྡན་ཡིད་ཀྱི་དྲི་མ་ཀུན་
575

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བཀྲུས་ནས། ། སྐུ་བཞི་མྱུར་དུ་འགྲུབ་པའི་ས་བོན་བསྐྲུན། །ཆེར་་
སྙིགས་ཚེ་ཐུང་དགུན་ཉི་ལྟ་བུའི་རིང་། །ཐབས་མཁས་འཕྲུལ་གྱིས་
གོམ་པ་གཅིག་བརྐྱངས་པས། །ཟུང་འཇུག་སུམ་རྩེན་གྲོང་ལ་སླེབས་
པའི་ལམ། །གསལ་བྱས་བསྟན་པའི་ཉི་མ་མཆོག་འདི་རྨད། །དུས་
དང་མི་འཚམ་ལེགས་བཤད་དབྱར་རྔའི་སྒྲས། །འགྲོ་འདི་རྨོངས་པའི་
གཉིད་ལས་སློང་མཛད་པས། །རྒྱལ་ཀུན་ཆོས་ཀྱི་དབྱིངས་ལས་མྱུར་
བཞེངས་ཏེ། །དགྱེས་འཛུམ་འོད་ཞགས་གང་ལ་ཟླུམ་པོར་འཁྲིལ། །
ཁྲི་གཤོག་རྒྱལ་མོའི་རུམ་ནས་ཡུམ་ཆེན་མོ། །སྤྱན་འདྲེན་ངོ་མཚར་སྒྱུ་
མའི་གཟིགས་མོ་ཡིས། །ཀུན་དགའི་དཔལ་གྱིས་མྱོས་པའི་ལྷ་ཀླུ་་་་
རྣམས། །རླུང་གི་རྒྱལ་མཚན་བསྒྲེངས་ནས་མཆོད་པར་བྲེལ། །གང་
དུ་ཞབས་པད་བཀོད་ཀྱང་དད་ལྡན་རྣམས། །གཅིག་ཏུ་ཚོགས་པའི་
ལྕིད་ཀྱིས་ནོར་འཛིན་མ། །ཆུ་གཏེར་ཆེན་པོའི་མལ་དུ་མ་གཟིམས་
པར། །དགའ་བདེ་རོ་ལ་ལྷག་པར་སྲེད་འདི་མཚར། །གང་གི་ཞབས་
སེན་འདོད་འཇོ་ནོར་བུའི་འོད། །རིས་མེད་འདུས་སྡེ་འབུམ་གྱི་་་་་
གཙུག་རྒྱན་ཏེ། །འཕྲིན་ལས་གདུགས་དཀར་གཡོ་བའི་གྲིབ་བསིལ་
ཀྱང་། །སྐྱེ་དགུའི་ཚ་གདུང་གཞིལ་ལ་ཟླ་ཟེར་བཞིན། །རྫོགས་ལྡན་
དར་བབས་ལང་ཚོའི་རྩེ་དགའ་ལ། །ཐུབ་པ་ཆོས་ཀྱི་ཉི་མའི་འོད་སྣང་
གིས། །རྨོངས་པའི་མུན་སྟུག་དྲུངས་ནས་འབྱིན་ནོ་ཞེས། །བློ་དང་
ལྡན་པ་སུ་ཞིག་མཚར་དུ་བྱེད། །ཆེར་སྙིགས་དུས་ཀྱི་སྲིན་པོ་ཁྲོས་པ་
ཡིས། །རཀྟ་རླབས་སུ་འཁྲུགས་པའི་འཇིག་རྟེན་འདིར། །ཆོས་ཚུལ་
རྒྱལ་མཚན་སྒྲེང་བའི་འོད་རླབས་ཀྱིས། །ལུང་རྟོགས་ས་ཆེན་གསལ་
བྱས་འདི་ངོ་མཚར། །སྙན་འཇེབས་སྐྱེ་བ་ལྔ་བའི་སྒྲ་དབྱངས་ཀྱིས། །
ཞིང་གི་མཆོག་ལ་བསྔགས་པའི་བདག་དགའ་མོད། །ཆོས་ཀྱི་ཉིན་
576

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
བྱེད་གླིང་གཞན་གཤེགས་སོ་ཞེས། །སྤྲོ་འགྱུར་གཏམ་འདིས་བདག་
སྙིང་འགས་པར་སྙམ། །ཞེས་རབ་འབྱམས་གཞུང་བརྒྱའི་མངའ་་་་་
བདག ༧ཡོངས་ཀྱི་དགེ་བའི་བཤེས་གཉེན་ཆེན་པོ་རྗེ་བཙུན་ཛྙཱ་ན་
ས་རའི་ཐུན་མོང་གི་རྟོགས་པ་མདོ་ཙམ་བརྗོད་པ་བདེན་གཏམ་ཤེལ་
གྱི་མེ་ལོང་ཞེས་བྱ་བ་ལས་ཐུབ་བསྟན་ཡང་དར་གྱི་སྐབས་སུ་བསྟན་
འགྲོའི་དོན་རྒྱ་ཆེར་གནང་བའི་ཚུལ་ཅུང་ཟད་གླེང་བའི་སྐབས་ཏེ་
བདུན་པའོ། །
577

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སྐབས་བརྒྱད་པ། གཟུགས་སྐུའི་བཀོད་པ་
ཆོས་དབྱིངས་སུ་བསྡུས་པའི་ཚུལ།
སྟོབས་བཅུའི་ཡེ་ཤེས་འདོད་འཇོ་ནོར་བུའི་འོད། །
ངུར་སྨྲིག་མདངས་སུ་འཁྱུགས་པའི་གདེངས་ཀ་ལ། །
རྒྱལ་རྣམས་དགྱེས་འཛུགས་དབང་གཞུའི་དཔལ་ཆགས་པའི། །
དཀྱིལ་འཁོར་རྒྱ་མཚོ་སྤྲོ་བསྡུའི་གཞི་དེ་མཆོད། །
དེ་ལྟར་རྗེ་བཙུན་བླ་མ་མཆོག་དགུང་ལོ་དོན་དགུ་བཞེས་པ་
དངོས་པོ་ཞེས་པ་ཤིང་ཕོ་ཁྱིའི་ལོར་ཡབ་རྗེ་མཆོག་སྤྲུལ་རིན་པོ་ཆེས་
གཙོས་དཔལ་ལྡན་བཀྲ་ཤིས་ཆོས་སྡིངས་ཀྱི་འདུས་པ་རྒྱ་མཚོའི་ཚོགས་
ལ་ཟབ་རྒྱས་ཆོས་ཀྱི་བདུད་རྩི་སྩལ་ཅིང་། ཉིད་ཀྱི་ཕྱག་རྒྱུའི་འཕྲོ་མ་
རྣམས་ཀྱིས་དབྱར་ཆོས་ཀུན་དགའ་ར་བ་རྨད་བྱུང་ཆོས་ཀྱི་དགའ་ཚལ་
ཇི་ལྟར་བསྐྲུན་དགོས་ཚུལ་གྱི་བཀོད་ཁྱབ་ཞིབ་མོར་གནང་བ་སོགས་སྐུ་
ཚེ་འདི་ཉིད་ཀྱི་མཛད་པ་རླབས་ཆེ་བ་མཛད་དགོས་པ་རྣམས་ནི་འཕྲོ་
ཅན་དུ་ལུས་པ་གཅིག་ཀྱང་མེད་པ་མཛད་ཟིན་ནས། དབོ་ཟླའི་ཡར་
ཚེས་ལ་དཔལ་མི་འགྱུར་དགེ་ལྡན་བཀྲ་ཤིས་ཆོས་སྡིངས་ནས་ཕྱགས་
བཏེགས་ཏེ། བཞུགས་ཡུལ་དཔལ་ལུང་འཚོ་བྱེད་ཕོ་བྲང་དུ་ཕེབས་
ནས་བཞུགས་གདན་འཇགས་པ་ན། ཉེ་གནས་གཉིས་ལ་དྷི་ཚ་ནས་
ཡོང་སྐབས་ཁོང་བ་ཚོས་ད་དུང་ཡང་ཡང་ཡོང་དགོས་ཚུལ་གསུངས་
པས། རྟེན་འབྲེལ་གྱི་ཆེ་བར་བསམས་ནས་དེ་བཞིན་ཁས་ལེན་བྱས་
པ་ཡིན་མོད། ད་ནས་ཕྱོགས་གང་དུའང་འགྲོ་མི་ཐུབ་པ་འདྲ།
578

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཞེས་སོགས་དགོངས་གཞི་ཅན་གྱི་གསུང་འགའ་ཞིག་སྩལ་ཏོ། །
དེར་མ་ཟད་ཕྲན་གྱིས་སྔ་ལོའི་གནམ་ལོ་གསར་ཚེས་སྐབས་སྐུ་དྲུང་དུ་
མཇལ་སྐབས་སྤྱིཪ་སངས་རྒྱས་ཀྱི་བསྟན་པ་རིན་པོ་ཆེ་ནི་སྙིགས་དུས་
ཀྱི་རྒུད་པ་སྣ་ཚོགས་ཀྱིས་གཙེས་ཏེ། ཉམས་པ་ལ་མངོན་དུ་ཕྱོགས་
ཤིང་། ལྷག་པར་བཀའ་པོད་ཆེན་པོ་རྣམས་ཀྱི་འཆད་ཉན་ཧ་ཅང་
ཉག་ཕྲ་བ་འདི་ལྟར་གྱུར་པས་ན། དམ་པ་ཉིད་ད་དུང་སྐུ་ཚེ་རྒྱལ་
མཚན་ཡུན་རིང་དུ་བརྟན་པར་བཞུགས་ཏེ། བཀྲ་ཤིས་ཆོས་སྡིངས་
སོགས་སུ་བཀའ་པོད་རྣམས་ཀྱི་ལྗགས་ཁྲིད་རྒྱ་ཆེན་པོ་རྒྱུན་ཆགས་སུ་
གནང་རྒྱུའི་ཐུགས་འདུན་ལྷོད་པ་མེད་པ་དགོས་ཚུལ་བློ་སྟོབས་བསྐྱེད་
དེ་ཞུས་པ་ལ། ཕྱིར་ལན་དུ་བདག་ལོ་བརྒྱད་ཅུར་ཉེ་བ་བདེ་བར་
འཚོ་བ་ཡིན་པས་ད་ལྟའི་མི་ཚེའི་རིང་མཐར་རྩིས་ཆོག་ཚུལ། སྔོན་
བྱོན་མཁས་གྲུབ་དམ་པ་ལས་སྐུ་ཚེ་རིང་བོར་བཞུགས་པར་གྲགས་པ་
བུ་སྟོན་རིན་པོ་ཆེ་དང་། ཀུན་མཁྱེན་ཆེན་པོ་འཇམ་དབྱངས་བཞད་
པའི་རྡོ་རྗེ་སོགས་ཀྱང་དགུང་ལོ་བརྒྱད་ཅུར་མ་བཞུགས་པར་བདུན་
ཅུའི་ནང་དུ་མྱ་ངན་ལས་འདས་ཚུལ། སྤྱིར་བསྟན་འཛིན་ཕལ་ཆེར་
བདུན་ཅུའི་ནང་དུ་ཅུང་རྩུབས་པ་ལྟ་བུར་སྣང་ཚུལ་སོགས་གསུང་བ་
ནི། ཉིད་དགུང་ལོ་བརྒྱད་ཅུར་མི་བཞུགས་པར་ལོ་དེའི་ཕྱི་ལོ་དགུང་
ལོ་དོན་དགུའི་སྟེང་ཞིང་ཁམས་གཞན་དུ་གཤེགས་རྒྱུའི་དགོངས་པ་
གཏད་ཟིན་པའི་གསུང་དུ་ཤིན་ཏུ་གསལ་ནའང་ལས་སྒྲིབ་ཀྱིས་ཚབས་
ཆེར་ནོན་པ་བདག་ལ་ནི། རང་བཞིན་གྱི་ཞལ་བརྡ་ཞིག་ཏུ་གོ་ནས་
དེ་འདྲའི་རྟོག་པ་ཙམ་ཡང་མ་སྐྱེས་ལ། གཞན་ཡང་། ཉེ་གནས་
དམ་པ་ཡོན་ཏན་རྒྱ་མཚོ་བས། སྔོན་ནས་རང་གི་ཟླ་ཕོགས་བསགས་
ཏེ། མགོན་པོ་ཉིད་དགུང་ལོ་བརྒྱད་ཅུར་སླེབས་སྐབས་ཡུལ་སྲོལ་
579

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལྟར་དགའ་སྟོན་རྒྱ་ཆེན་པོ་ཞིག་བསྒྲུབ་རྒྱུའི་འདོད་མོས་ཡོད་ཚུལ་ཞུས་
པར། མི་གཞན་ལ་དེ་ལྟར་གཏན་ནས་མ་བཤད། བརྒྱད་ཅུར་
འདུག་མིན་སུས་ཤེས། ཞེས་སོགས་གསུངས་ནས་བཀག་པ་དང་།
དངོས་རྫས་ལ་འཛིན་ཆགས་མི་མངའ་ནའང་ཕྱག་དཔེ་ལ་ཐུགས་་་
གཙིགས་ཧ་ཅང་ཆེ་བས་ནམ་རྒྱུན་གཞན་ལ་གཡར་བོ་སོགས་ཀྱང་མི་
གནང་ཞིང་། ས་ཁྱི་ལོ་དང་རིག་གསར་སྐབས་སུའང་སྲོག་བསྡོས་
ཀྱིས་སྲུང་སྐྱོབ་གནང་བ་ཡིན་ནའང་། ཐེངས་རྗེས་མ་དྷི་ཚར་ཕེབས་
སྐབས་ཕྱག་དཔེ་པོད་མང་བོ་དཔེ་ཆ་བ་རྣམས་ལ་གནང་སྐབས་བདག་
སྐུ་མདུན་དུ་མཇལ་བར། ཞལ་ནས་མིག་མི་གསལ་བས་དཔེ་ཆ་བལྟ་
མི་ཐུབ། དེ་བས་ད་ཐེངས་དཔེ་ཆ་སྐོར་ཞིག་མ་གཏོགས་ཁྱེར་ཡོང་
མ་ཐུབ་ཀྱང་ཚང་མ་དཔེ་ཆ་བ་ཚོར་བྱིན་པ་ཡིན། ད་དུང་པོད་བཅུ་
ཕྲག་འགའ་ཡོད་པ་དཔེ་ཆ་ལྟ་མཁན་རྣམས་ལ་སྟེར་བསམ་པ་ཡིན་
གསུངས་པ་དང་། ཕྱག་རྒྱུའི་འཕྲོ་མ་ཅུང་ཟད་ཡོད་པའང་དྷི་ཚའི་
དབྱར་ཆོས་ར་བ་གསར་བཞེངས་ཀྱི་མཐུན་རྐྱེན་དུ་བསྔོས་ཏེ། ལས་
ཀའི་ཁ་མགོ་བ་བསྐོ་བཞག་སྩལ་ཅིང་། ཕྱིས་མི་འཕྲད་པ་ལྟ་བུས་
བཀོད་ཁྱབ་ཤིན་ཏུ་ཞིབ་མོར་སྩལ་པ་སོགས་གོང་དུ་ཅུང་ཟད་བྲིས་
ཟིན་པ་དང་། ལོ་སྔ་ཕྱི་འདི་དག་ལ་སྙིགས་དུས་ཀྱི་སྐྱེ་བོའི་ངང་ཚུལ་
དང་བྱ་སྤྱོད་ལ་ཐུགས་ཁྲེལ་པའི་གསུང་མང་ཙམ་གནང་འདུག་པ་
དང་། བདག་གིས་མགོན་པོ་གང་གི་ཞབས་བརྟན་དུ་དམིགས་ཏེ
ཆོ་འཕྲུལ་ཟླ་བའི་ཉ་ལ་དཔལ་ལྡན་བཀྲ་ཤིས་ཆོས་སྡིངས་ཀྱི་འདུས་པ་
རྒྱ་མཚོའི་ཚོགས་ལ་མང་འགྱེད་ཕུལ་ཚུལ་སྐུ་དྲུང་དུ་ཞུས་པར། ཞལ་
ནས་མང་འགྱེད་ཕུལ་བ་ལེགས་ཀྱང་བདག་རིང་འཚོར་དམིགས་མི་
དགོས་ཚུལ་གསུངས་པ་སོགས་བསམ་བཞིན་མཛད་པའི་མཐའ་མ་
580

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
སྟོན་རྒྱུའི་གསུང་གསལ་བོ་སྔོན་ནས་ཐེངས་མང་བྱོན་ན་ཡང་།
དཔྱོད་ལྡན་ཪེ་གཉིས་ལས་བདག་དང་བདག་འདྲ་རྣམས་ལ་ནི་དེ་
འདྲའི་ཐེ་ཚོམ་ཙམ་ཡང་མ་སྐྱེས་སོ། ། དེ་ནས་དབོ་ཟླའི་ཚེས་བཅུ་
གསུམ་ཉིན་གློ་བུར་དུ་ཞབས་སྙུང་བའི་ཚུལ་བཞེས་ཏེ། ཉིན་འགའ་
ལ་ན་ཟུག་ཅུང་ཆེ་བ་ལྟར་བསྟན་ཅིང་། ཉིན་འགའི་རྗེས་ནས་ན་
ཟུག་མངོན་གསལ་ཅན་མེད་ནའང་། སྐུ་གཟུགས་ཀྱི་ཉམས་ཤིན་ཏུ་
ཞན་པ་ལྟར་གནང་བས། ཉེ་གནས་གཉིས་སོགས་སེམས་འཚབས་
ཏེ། སྨན་ཁང་དུ་སྟོན་རྒྱུ་དང༌། ཞབས་བརྟན་བསྒྲུབ་རྒྱུའི་ཞལ་
བཀོད་ཞུས་པ་ལ། དུས་ལ་བབས་པས་ན་གང་གིས་ཀྱང་ཕན་དཀའ་
ཚུལ། བདག་གི་ཞབས་བརྟན་དུ་བསྙད་བཏགས་ནས་དགེ་འདུན་
རྣམས་ཀྱི་ཞལ་འདོན་དང་། ཆོས་གྲྭའི་རྩོད་པ་སོགས་ཆོས་ལྡན་གྱི་
བགྱི་བ་མང་བོ་ཆག་ཏུ་བཅུག་ན་མི་ལེགས་ཚུལ་གསུངས་ནས་ཞལ་
བཞེས་གཏན་མ་གནང་། སྨན་ཁབ་ཀྱི་འཕྲོད་བསྟེན་དང་།
གསོལ་སྨན་ཕུལ་བའང་གཏན་མ་བཞེས། བདག་གཅིག་པུ་ཡིན་ན་
ཤིན་ཏུ་སྤྲོ་བའི་ཉམས་ཤིག་འཆར་རྒྱུ་ཡོད་པས་བཟང་གསུངས་ནས་ཉེ་
གནས་དམ་པ་ཡང་སྐུ་མདུན་དུ་ཡུན་རིང་སྡོད་དུ་མི་འཇུག་པར།
ྋཞལ་འཛུམ་མདངས་དང་བཅས་གཟིམ་སྤྲོ་བོ་ལྟ་བུ་ཞིག་གི་ངང་ནས་
ཉིན་མཚན་འདའ་བར་མཛད་ཅིང༌། དེ་ལྟར་ཟླ་གཅིག་ཙམ་འགོར་
རྗེས་ཞལ་ནས། བདག་གི་ལུས་འདིར་ཡོད་པ་མ་གཏོགས་སེམས་
འདིར་མེད་པ་འདྲ། མེ་ཏོག་བཞད་པའི་ཁྲོད་དུ་འགྲོ་འདུག་བྱེད་
པའི་ཉམས་ཤིག་རྒྱུན་དུ་འཆར་གྱིན་འདུག ཅེས་གསུངས་པར་་
བཤད་དོ། ། འདི་ནི་སྐུ་ཚེ་འདུ་བྱེད་བཏང་བའི་བརྡ་དང་དག་
པའི་ཞིང་གི་གཟུགས་སྣང་ཤར་བའི་གསུང་ཡིན་ནམ་སྙམ། སྐུ་་་
581

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བསྙུན་ཚུལ་བསྟན་པ་ནས་དཔལ་ལྡན་བཀྲ་ཤིས་ཆོས་སྡིངས་སོགས་
ཆོས་སྡེ་མང་བོའི་ཞལ་སློབ་བླ་གྲྭ་ཐམས་ཅད་ཀྱིས་ཐུགས་ངལ་ཆེན་པོ་
གནང་ཞིང་། མགོན་པོ་གང་གི་ཞབས་བརྟན་དུ་དམིགས་ནས་རིམ་
གྲོ་གཏོས་ཆེ་བ་བསྒྲུབས་ཀྱང་། ས་བོན་ཞིབ་མོར་བཀོད་པ་མེད་
པས་གསལ་བར་འབྲི་མ་ནུས་སོ། ། དེ་དག་གི་སྐབས་སུ་ཉེ་གནས་
གཉིས་སོགས་ལ་ཉིད་རིང་བོར་མི་བཞུགས་པའི་གསུང་གསལ་བོ་དང་།
མྱ་ངན་ལས་འདས་རྗེས་ཀྱི་ཆོས་སྲིད་བགྱི་བ་གང་མཆིས་ཀྱི་བཀོད་
ཁྱབ་མཐའ་དག་ལུས་པ་མེད་པར་ལྷུག་པར་འདོམས་པར་མཛད་་
དོ། ། ནག་ཟླའི་ཚེས་ལ་ཕྲན་སྙུང་འདྲིཪ་སྐུ་མདུན་དུ་བཅར་
སྐབས། ཉེ་གནས་དམ་པ་དང་ཕྲན་གཉིས་ལ་བྱིས་པའི་དུས་ནས་གྲྭ་
བ་བྱེད་འདོད་ཀྱི་བསམ་པ་དྲག་པོ་ཞིག་གིས་བསྐུལ་ནས་དྷི་ཚར་བྲོས་
སྟབས་ཀྱིས་ཕེབས་ཚུལ་དང་། དེ་ནས་རབ་ཏུ་བྱུང་ཞིང་སློབ་གཉེར་
གནང་ཚུལ། དེར་ཡུན་རིང་མ་བཞུགས་པར་བླ་བྲང་དུ་ཕེབས་ཚུལ།
དེ་ནས་ཀྱང་དགེ་བའི་བཤེས་གཉེན་དུ་མ་བསྟེན་ནས་སློབ་གཉེར་
གནང་ཚུལ་སོགས་གསུངས་ཤིང༌། སྐབས་དེར་ཐུགས་ལ་སློབ་་་་
གཉེར་མཐར་ཕྱིན་རྗེས་དབེན་པར་ཐོས་དོན་རྒྱུད་ལ་སྦྱོར་བའི་ཉམས་
བཞེས་གནད་མ་ཞིག་བྱེད་བསམ་ཀྱང་། སྔོན་པོ་ཐང་གི་དགེ་རྒན་
བྱེད་སྐབས་ལྷག་ལྷ་འགའི་བསྙེན་པ་གཏོང་སྐབས་སེམས་འཕྲོས་ནས་
ཆོ་ག་ལྟར་གྱི་གསལ་སྣང་དང་ང་རྒྱལ་སོགས་སྐྱེས་དཀའ་བར་འདུག་
པས། ཐུགས་ལ་ད་ལྟ་དུས་ཀྱང་ཚུལ་ཁྲིམས་ཀྱི་ལེའུར་སླེབས་ཤིང་།
མདོ་རྒྱུད་ཀྱི་དགོངས་པ་དང་མཐུན་པའི་ཏིང་ངེ་འཛིན་རྒྱུད་ལ་སྐྱེས་
པ་དཀའ་བར་སྣང་། ཆོ་ག་དག་མོ་ཞིག་གསུངས་ནས་གཟུངས་་
སྔགས་བཟླས་བརྗོད་ལ་འབད་ན་བྱིན་རླབས་ཆེ་བ་གཞིར་བྱས་ཀྱང་།
582

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
དེ་བས་གཞུང་ལ་འཆད་ཉན་རེ་ནུས་ན་བདག་ལྟ་བུས་བསྟན་པ་ལ་བྱ་
བ་བྱེད་ཚུལ་དེ་བཟང་བསམ་ནས་ཐོའུ་བཀྭན་རིན་པོ་ཆེའི་ལུང་བསྟན་
ལྟར་དྷི་ཚར་ཡོང་བ་ཡིན། ས་ཁྱི་ལོའི་སྔོན་དུའང་དགེ་ཕྲུག་རྣམས་
ལ་རང་གི་ཤེས་ཚོད་ཀྱིས་དཔེ་ཁྲིད་དང༌། བཀའ་ཆོས་འགའ་ཞིག་
སྤེལ་བ་ཡིན། ས་ཁྱི་ལོ་ནས་བསྟན་འཛིན་ཕལ་ཆེར་ལ་ཉེར་འཚེ་
ཆེན་པོ་བྱུང་བ་ཚང་མས་མཁྱེན་གསལ་ལྟར་ཡིན་ན་ཡང་། བདག་
ལ་བླ་མ་དཀོན་མཆོག་རིན་པོ་ཆེའི་ཐུགས་རྗེ་ལས་མི་སུ་དང་གང་འདྲ་
ཞིག་གིས་དགག་འཐབ་བྱེད་པ་ལྟ་ཞོག་སྐྱོན་བརྗོད་ཙམ་ཡང་བྱས་པ་
མེད། དེར་མ་ཟད་མི་ཚང་མས་མཐོང་ཆེན་དང་གུས་བཀུར་བྱས་
ཤིང་། སྲིད་གཞུང་གིས་ཀྱང་གཟིགས་སྐྱོང་ཚད་ལས་བརྒལ་བ་་་་
གནང་བ་བྱུང་། ཆོས་ལུགས་སླར་གསོ་ཐོབ་ནས་ད་ལྟའི་བར་དུ་
དགོན་སྡེ་མང་བོར་ཕེབས་ནས་ཆོས་བཀའ་མི་ཉུང་ཙམ་སྤེལ་རྒྱུའི་སྐལ་
བ་བྱུང་ཞིང་། བླ་བྲང་དང་དྷི་ཚ་སོགས་ནས་གཞུང་ཆེན་མོ་རྣམས་
ལ་དཔེ་ཁྲིད་ཀྱང་ཅུང་མང་བོ་བྱས་པའི་ཁུལ་ཡིན། གཞུང་འགྲེལ་
འགའ་ཞིག་བརྩམས་པའང་སྔོན་བྱོན་མཁས་གྲུབ་དམ་པ་རྣམས་ཀྱི་
ལེགས་བཤད་ལས་མ་གསུངས་པ་ཞིག་བདག་ལ་འབྲི་རྒྱུ་ཡོད་པས་
བརྩམས་པ་མིན་ཡང་། མི་རྣམས་ཀྱི་བློ་གྲོས་ཇེ་རྟུལ་ལ་སོང་ཞིང་།
དེང་སྐབས་གཞུང་ལ་རྒྱ་ཆེར་སྦྱངས་པའི་དགེ་རྒན་མཁས་པ་དཀོན་
པར་མཐོང་ནས་གཞུང་དོན་གོ་ཇེ་སླ་ལ་བཏང་ནས་བརྩམས་པས་ཁུལ་
ཡིན། སོ་སྐྱེ་བློ་ལ་ངེས་པ་མི་སྣང་བ་མ་གཏོགས་དེ་དག་རྩོམ་སྐབས་
ཀྱང་བསམ་པ་བཟང་པོ་ཞིག་གིས་ཀུན་ནས་བསླངས་པས་ཁུལ་ཡིན།
དེ་ལྟར་ཆོས་ལྡན་གྱི་ངང་ནས་ལོ་བརྒྱད་ཅུར་འཚོ་བ་ཡིན། དྷི་ཚ་
དང་བླ་བྲང་སོགས་ན་བདག་དང་ན་མཉམ་ཕལ་ཆེར་མེད་པ་ལྟ་བུ་
583

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
དེ་བས་གཞུང་ལ་འཆད་ཉན་རེ་ནུས་ན་བདག་ལྟ་བུས་བསྟན་པ་ལ་བྱ་
བ་བྱེད་ཚུལ་དེ་བཟང་བསམ་ནས་ཐོའུ་བཀྭན་རིན་པོ་ཆེའི་ལུང་བསྟན་
ལྟར་དྷི་ཚར་ཡོང་བ་ཡིན། ས་ཁྱི་ལོའི་སྔོན་དུའང་དགེ་ཕྲུག་རྣམས་
ལ་རང་གི་ཤེས་ཚོད་ཀྱིས་དཔེ་ཁྲིད་དང༌། བཀའ་ཆོས་འགའ་ཞིག་
སྤེལ་བ་ཡིན། ས་ཁྱི་ལོ་ནས་བསྟན་འཛིན་ཕལ་ཆེར་ལ་ཉེར་འཚེ་
ཆེན་པོ་བྱུང་བ་ཚང་མས་མཁྱེན་གསལ་ལྟར་ཡིན་ན་ཡང་། བདག་
ལ་བླ་མ་དཀོན་མཆོག་རིན་པོ་ཆེའི་ཐུགས་རྗེ་ལས་མི་སུ་དང་གང་འདྲ་
ཞིག་གིས་དགག་འཐབ་བྱེད་པ་ལྟ་ཞོག་སྐྱོན་བརྗོད་ཙམ་ཡང་བྱས་པ་
མེད། དེར་མ་ཟད་མི་ཚང་མས་མཐོང་ཆེན་དང་གུས་བཀུར་བྱས་
ཤིང་། སྲིད་གཞུང་གིས་ཀྱང་གཟིགས་སྐྱོང་ཚད་ལས་བརྒལ་བ་་་་
གནང་བ་བྱུང་། ཆོས་ལུགས་སླར་གསོ་ཐོབ་ནས་ད་ལྟའི་བར་དུ་
དགོན་སྡེ་མང་བོར་ཕེབས་ནས་ཆོས་བཀའ་མི་ཉུང་ཙམ་སྤེལ་རྒྱུའི་སྐལ་
བ་བྱུང་ཞིང་། བླ་བྲང་དང་དྷི་ཚ་སོགས་ནས་གཞུང་ཆེན་མོ་རྣམས་
ལ་དཔེ་ཁྲིད་ཀྱང་ཅུང་མང་བོ་བྱས་པའི་ཁུལ་ཡིན། གཞུང་འགྲེལ་
འགའ་ཞིག་བརྩམས་པའང་སྔོན་བྱོན་མཁས་གྲུབ་དམ་པ་རྣམས་ཀྱི་
ལེགས་བཤད་ལས་མ་གསུངས་པ་ཞིག་བདག་ལ་འབྲི་རྒྱུ་ཡོད་པས་
བརྩམས་པ་མིན་ཡང་། མི་རྣམས་ཀྱི་བློ་གྲོས་ཇེ་རྟུལ་ལ་སོང་ཞིང་།
དེང་སྐབས་གཞུང་ལ་རྒྱ་ཆེར་སྦྱངས་པའི་དགེ་རྒན་མཁས་པ་དཀོན་
པར་མཐོང་ནས་གཞུང་དོན་གོ་ཇེ་སླ་ལ་བཏང་ནས་བརྩམས་པས་ཁུལ་
ཡིན། སོ་སྐྱེ་བློ་ལ་ངེས་པ་མི་སྣང་བ་མ་གཏོགས་དེ་དག་རྩོམ་སྐབས་
ཀྱང་བསམ་པ་བཟང་པོ་ཞིག་གིས་ཀུན་ནས་བསླངས་པས་ཁུལ་ཡིན།
དེ་ལྟར་ཆོས་ལྡན་གྱི་ངང་ནས་ལོ་བརྒྱད་ཅུར་འཚོ་བ་ཡིན། དྷི་ཚ་
དང་བླ་བྲང་སོགས་ན་བདག་དང་ན་མཉམ་ཕལ་ཆེར་མེད་པ་ལྟ་བུ་
583

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
གསང་རྒྱ་བྱེད་དགོས། དྲུག་འཆིང་འབུལ་བ། གཙུག་ཏོར་དང་
རིགས་ལྔ་སྒྲོན་འབུལ་སོགས་ཅི་ཡང་བྱེད་མི་དགོས། ང་ཚོ་གསོན་
པའི་སྐབས་སུ་འཇིག་རྟེན་ཆོས་བརྒྱད་བསྒྲུབས་པས་མ་ཆོག་པར་་་
འདས་རྗེས་ཕུང་བོ་ལ་འཇིག་རྟེན་ཆོས་བརྒྱད་བསྒྲུབས་པས་གང་ཡོང་།
ཞེས་དང༌། བདག་འདས་རྗེས་པཎ་རྒན་ཤི་ན་པཎ་ཤུལ་ཆད་པ་
ཞེས་པ་ལྟར་ཡིན་པས་རྒྱུ་རྫས་ཡོད་ཚད་ཆོས་ཕྱོགས་སུ་གཏོང་དགོས།
དཔེ་ཆ་ཡོད་ཚད་དཔེ་ཆ་བ་ཚོར་བགོ་དགོས། དགོན་གཞུང་ལ་
བཞག་ན་སུས་ཀྱང་བལྟ་མི་ཐུབ་པས་དོན་ཆེན་པོ་མེད། སྐྱེ་སྤྲུལ་
འཚོལ་བ་སོགས་གཏན་ནས་བྱས་མི་ཆོག་ཅེས་སོགས་གསུངས་སོ། །
ཐུབ་བསྟན་གསལ་བའི་སྒྲོན་མེ་རྗེ་གུང་ཐང་རིན་པོ་ཆེས་དམ་པ་་་་
མཆོག་འདི་ཉིད་སྐུ་བསྙུན་ཚུལ་བཞེས་པ་གསན་རྗེས་ཐུགས་ངལ་ཆེན་
པོ་གནང་ཞིང་། འཕྲིན་ཡིག་གནང་བ་འདི་ལྟར། རིགས་གསུམ་
སྒྱུ་འཕྲུལ་འཇམ་དབྱངས་སྙིང་བོ་ཡིས། །ཁྱེད་ལ་རྟག་ཏུ་བྱིན་རླབས་
འབར་གྱུར་ཅིག། ཡེ་ཤེས་ལུས་ཅན་ཡོངས་སུ་རྫོགས་པ་ཡིས། །གཞུང་
ལུགས་འབུམ་ཕྲག་མཐར་ཕྱིན་གྲོགས་མཆོག་དེར། །ཁྱེད་སྐུ་ཟླ་བའི་
དཀྱིལ་འཁོར་ལ། །ཉེ་ཞོའི་སྤྲིན་གྱིས་བསྒྲིབས་པའི་གཏམ། །ཐོས་
པས་ཡིད་ཀྱི་གདུང་བ་ཡི། །ཚ་བས་གཞོམ་ཡང་ཐབས་གཞན་ཟད། །
འཇམ་མགོན་ལུགས་བཟང་སྣུམ་ཟད་མར་མེའི་ཚུལ། །དགོངས་ཏེ་
སྙིང་སྟོབས་གོ་ཆ་ལྷུར་བཞེས་ལ། །ཉེ་ཞོས་རྒུད་པའི་སྤྲིན་ནག་ཡོངས་
སྤངས་ནས། །ཁྱེད་སྐུ་ཟླ་བའི་རང་འོད་གསལ་ལ་རེ། །ཞེས་ལྷ་རྫས
སྲིད་དུ་རིང་བ་དང་གོས་སེར་བོ་ཡུག་བཅས། གུང་ཐང་བསྟན་པའི་
དབང་ཕྱུག་ནས་ཕུལ། ཞེས་སོ། ། དཔལ་ལྡན་བཀྲ་ཤིས་ཆོས་
སྡིངས་དང་། ཆབ་ཆ་དགོན་གསར། འཁྱམས་རུའི་དགོན།
585 —

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གཡོན་རུའི་དགོན་སོགས་འདུས་སྡེ་དུ་མའི་བླ་གྲྭ་མང་བོ་བསྙུན་འདྲིར་
སྐུ་མདུན་དུ་བཅར་ཏེ། ཞབས་པད་བསྐལ་བརྒྱར་བརྟན་པའི་་
གསོལ་བ་ཕུར་ཚུགས་སུ་བཏབ་པ་དང་། མོག་རུ་སྡེ་བའི་དད་ལྡན་
རྣམས་ཀྱིས་ཀྱང་དུད་འགྲོ་སྟོང་ཕྲག་མང་བོ་ཚེ་ཐར་ལ་བཏང་ཚུལ།
དམ་པ་ཉིད་བསྟན་འགྲོའི་མགོན་དུ་ཞབས་པད་ཡུན་རིང་དུ་བརྟན་
དགོས་ཚུལ་ཞུས་པ་དང༌། གཞན་དད་ལྡན་སེར་སྐྱ་མང་བོས་བརྟན་
བཞུགས་གསོལ་འདེབས་ནན་ཏན་གྱིས་ཞུས་ཀྱང༌། ཚང་མར་འཆི་
བ་མི་རྟག་པ་སོགས་ལས་བརྩམས་ཏེ་རང་རང་གི་ཁམས་དབང་དང་
འཚམ་པའི་བསླབ་བྱ་གནད་ལ་འདྲིལ་བ་རེ་སྩལ་ཏེ། དུས་ལ་བབས་
ན་བཅོས་སུ་མེད་ཚུལ་ཁོ་ན་གསུངས་ནས་བཞུགས་པའི་ཞལ་བཞེས་
གཏན་ནས་མ་གནང་ངོ་། ། མཚན་གཅིག་ཉེ་གནས་དམ་པ་ཡོན་
ཏན་རྒྱ་མཚོ་བ་སྐུ་མདུན་དུ་ཅུང་ཟད་མནལ་དུ་སོང་བའི་རྨི་ལམ་དུ།
མདུན་ན་འོད་ཀྱི་ཕུང་བོ་ཞིག་སྣང་བ་གློ་བུར་དུ་ཡལ་ཏེ་སྐད་ཅིག་ཙམ་
ལ་མུན་པ་འཐིབས་པ་བྱུང་ཞིང་། དེ་ནས་ཡུན་མི་རིང་བར་སྔར་
ལས་གསལ་བའི་འོད་ཟེར་ཆེན་པོ་ཞིག་འཕྲོས་པའི་ཁྲོད་དུ་གསེར་
མདོག་པཎ་ཞུ་བཞེས་པའི་བླ་སྤྲུལ་ཡིད་དུ་འོང་བ་ཞིག་བཞུགས་འདུག་
པ་མཐོང་བ་དང་མནལ་སད་པས། ཉེ་གནས་དམ་པས་རྨི་ལམ་འདི་
ནི་མགོན་པོ་མཆོག་གི་སྙུན་ཚུལ་ལྷག་མེད་དུ་དྭངས་པར་འགྱུར་བའི་
དགེ་བའི་ལྟས་ཁྱད་པར་ཅན་ཞིག་ཏུ་ངེས་སྙམ་ནས། རྨི་ལམ་བྱུང་
ཚུལ་སྙན་དུ་གསོལ་བ་ལ། ཉིན་དེར་ཅི་ཡང་མི་གསུང་། ཉིན་
འགའ་ན།· ཁྱོད་ཀྱི་རྨི་ལམ་དེ་འདུན་ལྟས་ཡིན་པས་བདག་རིང་བོར་
མི་འཚོ་བའི་ལྟས་རེད། འོན་ཀྱང་རྨི་ལམ་དེ་བཟང་བས་ཁྱོད་ཀྱིས་
སེམས་ཚེགས་མ་བྱེད་ཅེས་གསུངས། སྐྱེ་བ་དང་ཚེ་རབས་ཐམས་
--586

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཅད་དུ་རྗེས་སུ་འཛིན་པའི་སྐྱབས་འཇུག་ཞུས་པར། ལྷན་ཅིག་སྐྱེ་
བར་གྱུར་ཅིག ཅེས་པ་ཡང་ཡང་གསུངས་ནས་རྗེས་བཟློས་བྱེད་དུ་
འཇུག་པ་གནང་ཞིང་། ཞལ་ནས། གང་ནས་སྐྱེ་སུས་ཤེས་མོད།
སྔོན་གྱི་སྐྱེ་རབས་སོགས་ལ་ལྟས་ན། ཉེ་འབྲེལ་དང་བླ་སློབ་རྣམས་
སྐྱེ་བ་མང་བོར་འབྲེལ་བ་ཞིག་ཡིན་འདུག་ཅེས་དང་། བདག་ལ་
ཆོས་དང་ཟང་ཟིང་གིས་འབྲེལ་ཐོགས་པ་ཐམས་ཅད་མ་འོང་རྗེ་བཙུན་
བྱམས་པའི་བསྟན་པ་ལ། རྗེ་བཙུན་གྱི་འཁོར་གྱི་ཐོག་མར་གྱུར་ཏེ།
ལེགས་གསུང་བདུད་རྩིའི་བཅུད་ལ་རོལ་བའི་སྐལ་བ་ཅན་དུ་འགྱུར་
བའི་སྨོན་ལམ་གནད་སྨིན་གྱིས་བཏབ་པ་ཡིན། ཁྱོད་རྣམས་ཀྱིས་
ཀྱང་དེ་ལྟ་བུའི་སྨོན་ལམ་གནང་དགོས་ཞེས་པའི་ཞལ་ཆེམས་བསྐུར་
གནང་མཛད་དོ། ། གཞོམ་བྲལ་རྡོ་རྗེ་ལང་ཚོ་ལ་འདོད་རྒུར་་་་་་
དབང་བསྐུར་བའི་དམ་པ་འདི་ལྟ་བུ་ལ་སྐྱེ་རྒ་ན་འཆིའི་དུཿ ཁ་གཏན་
ནས་མི་སྲིད་ན་ཡང་། ཇི་སྐད་དུ་མདོ་ལས། སེམས་ཅན་རྣམས་ནི་
སྨིན་མཛད་ཕྱིར། །ཡོངས་སུ་མྱ་ངན་འདས་པ་སྟོན། །ཞེས་དང་།
རྗེ་བཙུན་མི་ཕམ་པས། མྱ་ངན་འདས་པར་གཤེགས་མཛད་
རྣམས། །ཡོངས་སུ་མ་དག་ཞིང་རྣམས་སུ། །སྲིད་པ་ཇི་སྲིད་གནས་
པར་སྟོན། །ཞེས་གསུངས་པ་ལྟར་གདུལ་བྱ་གང་ལ་གང་འདུལ་གྱི་
ལེགས་མཛད་ཡིད་བཞིན་གྱི་ནོར་བུ་དང་། དཔག་བསམ་གྱི་ཤིང་
བཞིན་རྣམ་པར་རྟོག་པ་མེད་པར་ལྷུན་འགྲུབ་ཏུ་ཆུ་ནང་གི་ཟླ་
གཟུགས་ལྟར་སྟོན་པ་ཡིན་པས། སྤྱིར་སྙིགས་དུས་ཀྱི་འགྲོ་བ་ཐམས་
ཅད་བསོད་ནམས་དམན་པ་དང་། སྒོས་དམ་པ་ཉིད་ཀྱི་སྐུ་དངོས་
ཀྱི་གདུལ་བྱ་རྫོགས་པ་དང་། ཁྱད་པར་བདག་སོགས་རྟག་འཛིན་
ཅན་རྣམས་ཆོས་ལ་བསྐུལ་བའི་ཕྱིར་ས་ག་ཟླ་བའི་ཡར་ཚེས་བཅུ་་་་
587

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གསུམ་ཉིན་གྱི་ཉི་དྲོས་སྦྲུལ་གྱི་དུས་ཚོད་ལ། དབུ་བྱང་ཕྱོགས་སུ་
བསྟན་ཅིང་སྐུའི་གཞོགས་གཡས་པ་ས་ལ་ཕབ་སྟེ་སེངྒེ་ཉལ་སྟབས་ཀྱིས་
ཇི་ལྟར་སྐྱེ་བོ་ནད་མེད་གཉིད་དུ་ཡུར་བ་བཞིན་ཞལ་དབུགས་ཀྱི་རྒྱུ་བ་
མི་མངོན་པར་གྱུར་ཏེ་སྨྲ་བའི་ཉི་མ་ཆེན་པོ་འཇིག་རྟེན་དུ་ནུབ་པར་
གྱུར་ཏོ། །
ཀྱེ་མ། ཀྱི་ཧུད།
མགོན་ཡེ་ཤེས་ལྔ་ལྡན་རྡོ་རྗེ་འཆང་། །དུས་སྙིགས་མར་ངུར་
སྨྲིག་ཟློས་གར་ཅན། །དཔལ་སྐལ་ལྡན་རྒྱ་མཚོའི་མགོན་གཅིག་པུ། །
རྗེ་མཚུངས་མེད་བླ་མའི་ཞབས་ལ་འདུད། །གནས་དག་པ་དབྱིངས་
ཀྱི་ཕོ་བྲང་ནས། །ཐུགས་དག་པ་ཤེལ་ལྟར་གསལ་བ་དེས། །ཡིད་དག་
པ་སྙིང་དབུས་ནས་བྱུང་བའི། །ངག་དག་པའི་དབྱངས་འདི་གསན་
དུ་གསོལ། །དཔལ་རྒྱལ་བ་རྒྱ་མཚོའི་མཁྱེན་བརྩེ་ཀུན། །མ་འགྲོ་བའི་
དོན་དུ་གཅིག་བསྡུས་པ། །སྐུ་བྱམས་བརྩེ་འཛུམ་མདངས་འབར་བ་
དེ། །དེང་མཐོང་བའི་སྐལ་བ་མེད་འདིས་སྐྱོ། །ཆོས་ལེགས་བཤད་
ཟབ་དགུའི་བཅུད་བསྡུས་ཏེ། །དུས་རྟག་ཏུ་སྐལ་ལྡན་བུ་སློབ་ལ། །
ལམ་ཡང་དག་མཚོན་པ་ཚངས་པའི་དབྱངས། །དེང་ཐོས་པའི་སྐལ་
བ་མེད་འདིས་སྐྱོ། །ཐུགས་བྱམས་བརྩེ་དག་པའི་དཀྱིལ་འཁོར་་་་་་་་
ལས། །ཆོས་ཀུན་གཟིགས་མཁྱེན་པའི་གཟི་འོད་འབར། །དཔལ་་
སྟོབས་བཅུའི་ཡེ་ཤེས་མངོན་གྱུར་པའི། །རྗེ་བླ་མའི་ཐུགས་གསང་
ཡིད་ལ་དྲན། །དཔལ་འཇམ་པའི་རྡོ་རྗེ་ཡབ་ཡུམ་དང་། །དབྱེར་མེད་
པའི་བླ་མ་རིན་པོ་ཆེ །བུས་ཉམ་ངའི་གཡང་ས་འགྲིམ་པ་འདི། །
གནས་དག་པའི་ཞིང་ནས་གཟིགས་ལགས་སམ། །བུ་སྐལ་དམན་་་་
འབངས་ཀྱི་ཡང་མཐའ་བདག། ཆུང་སེ་འུ་བཅུ་བའི་དུས་ནས་་་་་་་
588

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
བཟུང་། །མ་མཛངས་མས་བུ་ཆུང་སྐྱོང་བ་བཞིན། །ཆོས་ལེགས་་་་
བཤད་འོ་མའི་བཅུད་ཀྱིས་གསོས། །དུས་རེ་ཞིག་ལས་ངན་མཐུ་ཆེ་
བས། །རྗེ་ཁྱེད་ཀྱི་དྲུང་ནས་གཞན་དུ་བསྐྲད། །སྡིག་ལྟུང་གི་གཡང་ས་
ཆེ་ལ་ལྷུང༌། །དེང་དྲན་པས་སྐྱི་གཡའ་མཆི་མ་འཆོར། །མགོན་ཐུགས་
རྗེ་གཏེར་ཆེན་ཁྱེད་ཉིད་ཀྱིས། །སླར་བདེ་དགའི་སྣང་བའི་དཔལ་ལ་
སྦྱར། །ཆོས་ཟབ་དགུའི་ནོར་མཆོག་ཕངས་མེད་སྩལ། །ལས་སྡིག་
ལྟུང་སེལ་བའི་མན་ངག་བསྟན། །རྗེ་བླ་མ་ཁྱེད་ཀྱི་བཀའ་དྲིན་ནི། །
འབངས་སྐལ་དམན་བདག་གིས་ཇི་ལྟར་གཞལ། །གནས་སྟོང་གསུམ་
ནོར་གྱིས་རབ་བཀང་སྟེ། །རྗེ་ཁྱེད་ཀྱི་སྤྱན་སྔར་ཕུལ་ན་ཡང་། །དྲིན་
ཆ་ཙམ་གཞལ་བར་མི་ནུས་པར། །དཔལ་བསླུ་མེད་ཚད་མའི་ལུང་
གིས་གྲུབ། །ཞབས་བརྟན་ཅིང་གསུང་གིས་དབུགས་རབ་དབྱུང་། །
ཐུགས་བརྩེ་བས་རྗེས་བཟུང་བུ་ལྟར་བསྐྱངས། །མི་བདག་འདྲའི་རྟག་
འཛིན་འདུལ་བའི་ཕྱིར། །དེང་ཞི་བར་གཞོལ་འདིས་ཡིད་རེ་ཕམ། །
ཐུགས་སྒྲིབ་བྲལ་ཡེ་ཤེས་མེ་ལོང་ལ། །ཆོས་བདེན་གཉིས་གཟུགས་
བརྙན་ཀུན་འཆར་ན། །སྤྲང་འཁོས་ཆུང་སྐྱོ་བའི་གདུང་དབྱངས་་
འདི།།རྗེ་དག་པའི་དབྱིངས་ནས་ཅིས་མི་གསན། །རྗེ་ཁྱེད་ལ་རེ་བའི་
སློབ་འབངས་རྣམས། །ལམ་འཇིགས་སར་དོར་བའི་བྱིས་པ་་་་་་་་་
བཞིན། །རྒྱུད་མྱ་ངན་དྲག་པོས་གདུང་བ་འདི། །ཐུགས་བརྩེ་བས་
གཟིགས་ལ་བྱིན་གྱིས་རློབས། །འབངས་ཚེ་ལྷག་ཅི་ཙམ་གནས་ཀྱི་
བར། །ལས་དགེ་བར་ཅུང་ཟད་གཞོལ་ནུས་ཤིང་། །དཔལ་བྱང་ཆུབ་
སེམས་མཆོག་རྣམ་གཉིས་ལ། །རྒྱུད་བག་ཆགས་བརྟན་པོ་འཇོག་ནུས་
ཤོག ། ཚེ་འདི་ཡི་སྣང་བ་འགག་མ་ཐག ། ཞིང་དགའ་ལྡན་ཆོས་
ཀྱི་ཕོ་བྲང་དུ། །མགོན་ཁྱོད་ཀྱི་ཞལ་བཟང་མཇལ་བ་དང་། །གསུང་
589

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བདུད་རྩིས་བདག་རྒྱུད་སྨིན་གྱུར་ཅིག། དུས་དེང་ནས་བྱང་ཆུབ་སྙིང་
བོའི་བར། །རྗེ་བླ་མས་འབྲལ་མེད་རྗེས་བཟུང་ནས། །ལམ་རིམ་་
གཉིས་རྟོགས་པ་མཐར་ཕྱིན་ཏེ། །མགོན་རྒྱལ་བའི་གོ་འཕང་ཐོབ་
གྱུར་ཅིག ། ཅེས་པ་འདི་ནི་མཚུངས་མེད་བླ་མ་རིན་པོ་ཆེ་དྲན་པའི་
གདུང་དབྱངས་སུ་ཐལ་བའོ། ། དེ་ནས་དམ་པ་ཉིད་ཀྱི་ཞལ་་་་་་
ཆེམས་བཞིན་ཉིན་གསུམ་ལ་གསང་རྒྱ་བྱས་ཤིང་། ཉེ་གནས་གཉིས་
ཀྱིས་སྐུ་གདུང་ཡིད་བཞིན་ནོར་བུའི་མདུན་དུ་གསང་བའི་སྒོས་མཆོད་
འབུལ་སོགས་བགྱིས་སོ། ། དེ་ལྟ་ནའང་མྱ་ངན་ལས་འདས་པའི་
མཚན་མོ་དེར་རིགས་བརྒྱའི་མངའ་བདག་རྗེ་བཙུན་བློ་བཟང་ལུང་
རྟོགས་རྒྱ་མཚོ་བའི་ཡང་སྤྲུལ་རིན་པོ་ཆེའི་ཡབ་ཀྱི་རྨི་ལམ་དུ།
སྐྱབས་རྗེ་ཛྙཱ་ནའི་ཞབས་འདི་ཉིད་ཕེབས་ཏེ། ལྷ་དར་དཀར་པོ་ཞིག་
ཁོ་བོར་གནང་ནས་ཁྱོད་བདེ་མོ་བྱོས ང་དགའ་ལྡན་དུ་འགྲོ་རྒྱུ་
ཡིན་ཞེས་གསུངས་པ་ལ། ཁོ་བོས་ངེད་ཚང་གི་ཨ་ལགས་རིན་པོ་
ཆེས་ཀྱང་གནས་དེར་ཕེབས་རྒྱུ་ཡིན་ཚུལ་རྒྱུན་དུ་གསུང་བ་ཞིག་ཡོད་
པས། ཁྱེད་གཉིས་ཕེབས་ས་གཅིག་ངེས་རེད། ཅེས་ཞུས་པར་
ངེད་གཉིས་ལས་ཁུངས་གཅིག་ཡིན་གསུངས་པ་ཞིག་གསལ་བར་རྨིས་
ཏེ། ནང་བར་ཞལ་མ་བཞུགས་པ་ཡིན་ངེས་སྙམ་ནས་མཇལ་དུ་
སླེབས་པ་དང་། དམ་པ་ཉིད་ལ་དད་པ་ཧ་ཅང་བརྟན་པའི་འདི་
གའི་དཔྱོད་ལྡན་ཞིག་གི་རྨི་ལམ་དུའང་མགོན་པོ་གང་ཉིད་ཞལ་མ་
བཞུགས་པར་སྐུ་གདུང་ལ་ཞུན་མཆོད་འབུལ་བའི་སྟ་གོན་བྱེད་པ་ལ།
གདུང་ཁང་ནང་ནས་སེངྒེ་དཀར་མོ་ཞིག་བྱང་ཕྱོགས་ཀྱི་ནམ་མཁའ་ལ་
འཕུར་ཏེ་ཡལ་སོང་བ་ཞིག་གསལ་བར་རྨིས་པར་བཤད་པའང་།
དད་པའི་སྟོབས་ཀྱིས་གནས་ཚུལ་ཅི་བཞིན་རྨི་ལམ་དུ་ཤར་བ་ཡིན་
590

2-
རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ངེས་སྙམ། སྤྱིར་ཞལ་མ་བཞུགས་པའི་རྗེས་སུ་ཉེ་གནས་དམ་པ་
སོགས་ཀྱིས་རྨི་ལམ་དུ་ཡང་ཡང་མཇལ་ཞིང་། ཞལ་གདམས་གསན་
ཚུལ་གྱི་རྣམ་ཐར་ངོ་མཚར་བ་དག་བརྗོད་དུ་མཆིས་མོད། ཐུན་མོང་
དུ་བསྒྲགས་ན་ཉེས་པ་བསྐྱེད་པར་དོགས་ནས་མ་བྲིས་སོ། ། ས་
ཟླའི་ཚེས་བཅོ་ལྔ་ལ་མགོན་པོ་གང་གི་ཐུགས་སྲས་རྗེ་བཙུན་བློ་བཟང་
གྲགས་པ་རྒྱ་མཚོའི་ཞལ་སྔ་ནས་དང་། བེའུ་ཐང་མཆོག་སྤྲུལ་ཪིན་
པོ་ཆེ་སོགས་དྷི་ཚ་ནས་བླ་གྲྭ་འགའ་ཞིག་གཞན་གྱིས་བསྐུལ་བ་ལ་མ་
བལྟོས་པར་ཕེབས་ཤིང་། ཚེས་བཅུ་དྲུག་གི་ཐོ་རངས་སུ་དམ་པ་
ཉིད་ཀྱི་ཞལ་ཆེམས་ལྟར་འཁྲུངས་ཡུལ་རི་རྒན་ནང་དུ་རྗེ་བློ་བཟང་
ལུང་རྟོགས་རྒྱ་མཚོས་གནས་གཟིགས་གནང་ཞིང་། དམ་པ་ཉིད་
ཀྱིས་དུར་ཁྲོད་བསིལ་བ་ཚལ་གྱི་རྡོ་སོགས་གཏེར་དུ་སྦས་ནས་བྱིན་
གྱིས་བརླབས་པའི་དུར་ཁྲོད་ཅིག་མཆིས་པ་དེར་ཉེ་གནས་གཉིས་དང་
དྷི་ཚ་ནས་ཕེབས་པའི་བླ་གྲྭ་རྣམས་ཀྱིས་སྐུ་གདུང་ཡིད་བཞིན་ནོར་བུ་
རླངས་འཁོར་ལས་སྤྱན་དྲངས་ཏེ་སྨོན་ལམ་སོགས་ཆོས་སྤྱོད་མང་བོ་
གསུངས་ནས་ཉི་དྲོས་ཙམ་ལ་སླེབས་པ་ན། གང་ནས་བྱུང་ཆ་མེད་
པའི་འདབ་ཆགས་བརྒྱ་ཕྲག་ཉེ་བ་གློ་བུར་དུ་འདུས་ཏེ་གདུང་རུས་
ཙམ་ཡང་ལུས་པ་མེད་པར་ལྷག་མེད་དུ་གཏོང་བ་ལྟ་བུ་ལ། ཁོང་བ་
ཚོས་འདབ་ཆགས་རྣམས་བཀག་ནས་གདུང་རུས་འཕྲོག་དགོས་པ་
བྱུང་ཞིང༌། དེའི་སྐབས་ལྷ་ལམ་དུ་དབང་གཞུའི་དོ་ཤལ་དང༌། ཆུ་
འཛིན་གྱི་ལྡ་ལྡི་སོགས་ངོ་མཚར་བའི་མཚན་མ་ཆེས་ཁྱད་པར་ཅན་
དག་ཀྱང་བྱུང་བར་གསུངས་སོ། ། གདུང་རུས་རྣམས་གནས་དེར་
ཞུགས་ལ་ཞེན་པར་རང་བསྲེལ་ཡུངས་འབྲུ་ཙམ་བཻཌཱུརྱའི་མདོག་ལྟ་བུ་
མང་བོ་འཁྲུངས་འདུག་གོ། དེ་ནས་ཉིན་དེར་རང་བསྲེལ་གདུང་
591

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
རུས་རྣམས་ཉིད་ཀྱི་སྔོན་གྱི་བཞུགས་གནས་སུ་བཞེངས་པའི་མཆོད་
རྟེན་མཐོང་གྲོལ་ཆེན་མོའི་མདུན་དུ་སྤྱན་དྲངས་ནས་ཡུལ་དེའི་དད་
ལྡན་རྣམས་ཀྱིས་གདུང་མཇལ་ལེགས་པར་ཞུས་ཤིང་། དེ་ནས་་་་
གཅན་ཚའི་མ་ཎིའི་གཙུག་ལག་ཁང་དུ་གདན་དྲངས་ནས་དེར་གནས་
པའི་དད་ལྡན་རྣམས་ཀྱིས་གདུང་མཇལ་ཞུས་ཏེ། དཔལ་ལུང་འཚོ་
བྱེད་ཕོ་བྲང་གི་བཞུགས་གནས་སུ་གདན་དྲངས་ནས་བཞུགས་སུ་་
གསོལ་ཞིང་། ས་གསུམ་ན་རྙེད་པར་དཀའ་བའི་རང་བསྲེལ་རྣམས་
ཕྱུར་བུར་སྤུངས་པའི་གདུང་རྟེན་ཡིད་བཞིན་ནོར་བུའི་དྲུང་དུ། ཨོ་
བསོ་དགོན་གྱི་དགེ་འདུན་རྣམས་ཀྱིས་གཙོས་ཕྱོགས་ཀྱི་བླ་གྲྭ་དུ་མས་
ཡི་དམ་མང་བོའི་དཀྱིལ་འཁོར་ཞལ་ཕྱེ་ནས་བླ་མ་དང་དཀྱིལ་འཁོར་
གྱི་གཙོ་བོ་ཐ་མི་དད་པར་དམིགས་ཏེ་ཕྱི་ནང་གསང་བ་དེ་ཁོ་ན་ཉིད་ཀྱི་
མཆོད་པའི་སྤྲིན་ཕུང་ཚར་དུ་དངར་བ་དགོངས་ཞག་གྲུབ་ཀྱི་བར་དུ་
འདུ་བྱས་སོ། ། དེ་ནས་ཉེ་གནས་གཉིས་ཀྱིས་དམ་པ་གང་གི་་
བསྟན་འགྲོར་སྨན་པའི་ཐུགས་ཀྱི་བཞེད་དགུ་ལྷུན་གྱིས་འགྲུབ་པའི་
ཆེད་དུ་དམིགས་ཏེ་ཕྱོགས་ཀྱི་འདུས་སྡེ་མང་བོ་དང་། བྱིན་རླབས་
ཀྱི་གཟི་འོད་འབར་བའི་རྟེན་གསུམ་གྱི་དྲུང་དུ་ཕྱག་རྒྱུའི་དངུལ་དངོས་
དང་། གདུང་མཆོད་དུ་གཞན་གྱིས་ཕུལ་བའི་སྒོར་དངོས་རྣམས་
འཕྲོ་མ་གཅིག་ཀྱང་ལུས་པ་མེད་པར་གཙང་ཕུལ་གནང་བས།
འདིར་ཡོངས་རྫོགས་བྲིས་ན་ཡི་གེ་ཚོགས་ཆེ་བར་འགྱུར་བས་མི་འགོད་
ལ། གཙོ་ཆེ་བ་འགའི་ཐོ་ཙམ་འབྲི་ན། སྟོན་པའི་ཞལ་སྐྱིན་ལྷ་སའི་
ཇོ་བོ་རིན་པོ་ཆེའི་སྐུ་ཡོངས་ལ་གསེར་ཆབ་ཕུལ་བ་དང་། མདུན་དུ་
བརྒྱ་མཆོད། དེར་བཞུགས་དགེ་འདུན་རྣམས་ལ་མང་ཇ་དང་།
སྐུ་འགྱེད་ཕུལ་བ་བཅས་ལ་སྒོར་དྲུག་སྟོང་ལྷག་སོང་བ་དང་། པོ་ཏ་
592

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ལ་དང་ནོར་གླིང་གི་རྟེན་མཆོད་ལ་སྒོར་ཆིག་སྟོང་། དགའ་ལྡན་དུ་
འདུས་པའི་སྡེ་རིན་པོ་ཆེར་མང་ཇ་དང་སྐུ་འགྱེད་ཕུལ་བ་ལ་སྒོར་ལྔ་
སྟོང་ལྷག་དང་། འབྲས་སྤུངས་སུ་གོང་མཚུངས་ཕུལ་བ་ལ་སྒོར་བཞི་
སྟོང་། སེ་རར་སྒོར་བཞི་སྟོང་། དགའ་ལྡན་ཁྲི་ཚབ་འབྲོག་མི་
བྱམས་པ་བློ་གྲོས་མཆོག་དང༌། སེར་སྨད་དགེ་བཤེས་ཡེ་ཤེས་དབང་
ཕྱུག་མཆོག འབྲས་སྤུངས་དགེ་བའི་བཤེས་གཉེན་ཆེན་པོ་ལམ་་
རིམ་པ་ངག་དབང་ཕུན་ཚོགས་དཔལ་བཟང་བོ་གསུམ་ལ་མགོན་པོ་
གང་གི་གསུང་འབུམ་གླེགས་བམ་ཆ་ཚང་རེ་དང༌། སྒོར་སུམ་བརྒྱ་
རེ། དངུལ་སྒོར་ལྔ་རེ་བཅས་ཕུལ་བ་དང་། སྐུ་འབུམ་གསེཪ་་
གདུང་ཆེན་མོའི་མདུན་དུ་སྟོང་མཆོད་དང་རྗེའི་སྐུར་ཞལ་གསེར་ཕུལ་
བ་བཅས་ལ་སྒོར་སུམ་སྟོང་ལྷག་དང་། ཆོས་གྲྭ་ཆེན་མོ་དཔལ་ལྡན་
བཀྲ་ཤིས་འཁྱིལ་ལ་སྒོར་ཆིག་ཁྲི་ཕུལ་བ་དང་། བྱ་ཁྱུང་གི་འདུས་
པའི་སྡེ་ལ་འབྲས་ཐུག་དང་སྐུ་འགྱེད་ཕུལ་བར་སྒོར་སུམ་སྟོང་ལྔ་བརྒྱ་
ལྷག་སོང་བ་དང་། གདན་ས་དཔལ་ལྡན་བཀྲ་ཤིས་ཆོས་སྡིངས་ལ་
ཉིད་ཀྱི་ཚོགས་ཞྭ། ཟླ་གམ། མནྜལ། རྡོ་དྲིལ། བརྒྱ་རྩའི་
སྐོར། ཛམ་སྐུ། ཏིང་ཤག བྱ་མ་བུམ། གདན་དཀར་བཅུ་
གཅིག དམངས་སྒོར་ཆིག་ཁྲི་བཅས་ཕུལ་བ་དང་། ཨོ་བསོ་་་་
དགོན་པར་ཉིད་ཀྱི་ཐུགས་དམ་གྱི་རྟེན་ཀུན་རིག་གི་སྨན་སྐུ་བྱིན་ཅན།
དམ་པ་ཉིད་ཀྱི་ཆོས་གོས་དང་རྣལ་འབྱོཪ་སོགས་ཕུལ་བ་དང་།
གཅན་ཚའི་མ་ཎིའི་གཙུག་ལག་ཁང་དུ་སྟོང་མཆོད། དེར་བཞུགས་
དགེ་འདུན་རྣམས་ལ་སྐུ་འགྱེད་ཕུལ་ཞིང་། གོང་གསལ་འདུས་སྡེ་དེ་
དག་གིས་མཚོན་ཕྱོགས་ཀྱི་འདུས་པའི་སྡེ་མཐའ་ཡས་པར་དགོངས་
རྫོགས་དགེ་སྒྲུབ་རྒྱ་ཆེར་གནང་བ་ཡིན་ནོ། ། ས་གསུམ་ན་རྙེད་
593

2-
རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
པར་དཀའ་བའི་རྟེན་མཆོག་རང་བསྲེལ་གདུང་རྟེན་ཡིད་བཞིན་ནོར་
བུ་ནི། ཧོར་ཟླ་དྲུག་པའི་ཆོས་འཁོར་བསྐོར་བའི་དུས་ཚེས་དང་
བསྟུན་ནས་གདན་ས་དཔལ་ལྡན་བཀྲ་ཤིས་ཆོས་སྡིངས་སུ་གདན་་་་
དྲངས་ཏེ། གདུང་མདུན་དུ་འདུས་སྡེ་བགྲེས་གཞོན་དུ་མས་གཞུང་
མང་བོ་སྐྱོར་བ་སོགས་ཆོས་ལྡན་གྱི་བགྱི་བ་སྣ་ཚོགས་ཀྱིས་ཉིན་མཚན་
བར་མ་ཆད་པ་ལྟ་བུ་གནང་ཞིང༌། ཐུགས་ཀྱི་སྲས་རྗེ་གྲགས་པའི་
ཞབས་དང་། ཐུགས་སྲས་དམ་པ་མཚོ་སྔོན་དགེ་བའི་བཤེས་གཉེན་
བློ་བཟང་བསྟན་དར་བས་གཙོས་སྡེ་སྣོད་འཛིན་པའི་འདུས་སྡེ་ཡོངས་
ཀྱིས་རྒྱལ་བ་མི་འཁྲུགས་པའི་ཆོ་ག་དང་འབྲེལ་བའི་སྦྱང་ཆོག་གིས་
སྦྱང་ཁྲུས་ཀྱི་སྲི་ཞུ་བླ་ན་མེད་པ་ཉིན་མང་བོར་འབུལ་བར་མཛད་དོ། །
དེ་ནས་སླར་ཡང་བཞུགས་གནས་སུ་གདན་དྲངས་ཏེ་ཉེ་གནས་སོགས་
ཀྱིས་གདུང་ཚ་མང་བོ་བཞེངས་སྐབས་གདུང་རུས་རྣམས་ཤིན་ཏུ་་
དཀར་བོ་ཆུ་ནང་དུ་བསྲེས་ཚེ་འོ་མ་ལྟ་བུ་ལ་ཐིགས་པ་གཅིག་ཐང་ལ་
ལྷུང་ནའང་དཀར་ཞིང་འོད་འཚེར་བ་ཤིན་ཏུ་ངོ་མཚར་བ་ཞིག་ཡིན་
པར་གསུངས་སོ། ། དད་ལྡན་ཞལ་སློབ་ཞིག་གི་ཕྱག་ཏུ་གདུང་
རུས་ཀྱི་ཕྱེ་མ་ཐུན་གཅིག་འབྱོར་བའི་ནང་དུའང་རང་བསྲེལ་ཡུང་འབྲུ་
ལྟ་བུ་དཀར་ཞིང་འོད་འཚེར་བ་གཉིས་འཁྲུངས་པ་དང་། ཞལ་་
བཞུགས་སྐབས་གཞན་ལ་གནང་བའི་ཚེམས་ལས་རང་བསྲེལ་དེ་ལྟ་བུ་
བྱོན་པའང་འགའ་བྱུང་ངོ་། ། དེ་ལྟར་གདུང་ཚ་རང་བསྲེལ་་་་་
རྣམས་རི་རྒན་ནང་གི་སྔོན་གྱི་བཞུགས་གནས་གཟིམ་སྤྱིལ་གྱི་ཤུལ་དུ་
བཞེངས་པའི་བྱང་ཆུབ་མཆོད་རྟེན་དང་། ཨོ་བསོ་དགོན་དུ་དེ་གའི་
འདུས་སྤྱིས་བཞེངས་པའི་བྱང་ཆུབ་མཆོད་རྟེན། ཉེ་གནས་དམ་
པས་བཞེངས་པའི་དམ་པ་གང་གི་འདྲ་སྐུ་མཐོང་བ་དོན་ལྡན་སོགས་
594

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཀྱི་སྙིང་བོར་བཞུགས་སུ་གསོལ་ཅིང་། ལྷག་པར་དུ་གདན་ས་བཀྲ་
ཤིས་ཆོས་སྡིངས་སུ་ཞལ་སློབ་མང་བོས་རྒྱུ་ཆ་རིན་ཆེན་གསུམ་པ་ལ་
གཞི་བྱས་ཐོག་རིན་ཆེན་གཉིས་པ་སྲང་བརྒྱ་ཕྲག་མང་བོ་དང་རིན་
ཆེན་སྣ་ཚོགས་ཀྱི་རྒྱན་དང་ལྡན་པ། མཐོ་ཚད་དུ་ཁྲུ་བཞི་དང་ཕྱེད་
མཆིས་པ། བཟོ་ཡོན་སོགས་ལ་དམངས་སྒོར་ཉིས་ཁྲི་སུམ་སྟོང་ལྷག་
གིས་འགྲོ་སོང་བཏང་ནས་གདུང་རྟེན་བྱང་ཆུབ་མཆོད་རྟེན་ལེགས་
པར་བཞེངས་གྲུབ་པ་ན། མྱ་ངན་ལས་འདས་པའི་ཕྱི་ལོའི་ས་ག་ཟླ་
བའི་དུས་ཆེན་སུམ་འཛོམས་ཉིན་ཉེ་གནས་དམ་པས་གདུང་ཚ་བརྒྱ་
ཕྲག་བཞི་གདན་དྲངས་ཏེ་གཅིག་ཀྱང་ལུས་པ་མེད་པར་མཆོད་རྟེན་གྱི་
སྙིང་བོར་བཞུགས་སུ་གསོལ་བ་དང་། གཞན་ཡང་གཟུངས་གཞུག་
ཏུ་སངས་རྒྱས་གསེར་ཐུབ་ཀྱི་འཕེལ་གདུང་། རྗེ་རིན་པོ་ཆེའི་ཕྱག་
ཕྲེང་རྡོག་གཅིག་སྙིང་བོར་བཞུགས་པའི་ཚོགས་བདག་གི་སྐུ། པཎ་
ཆེན་སྐུ་ཕྲེང་དགུ་བའི་ཕྱག་ཚ་ཚེ་དཔག་མེད་ཀྱི་སྐུ། སྒྲོལ་མའི་ལི་སྐུ་
བྱིན་ཅན། རྗེ་གསེར་ཁང་བའི་ཕྱག་ཕྲེང་། རྟ་མགྲིན་སྐུ་སོགས་
བཞུགས་སུ་གསོལ་བ་ན། རྟེན་དེ་དག་ལེགས་པར་ཆུད་ཅིང་བར་
སྟོང་ཅུང་ཟད་ཙམ་ཡང་མེད་པས། རྟེན་འབྲེལ་ཤིན་ཏུ་ལེགས་པ་མ་
བསྒྲིགས་རང་འགྲིག་ཏུ་བྱུང་ངོ་། ། དེ་ལྟར་ས་གསུམ་ན་རྙེད་པར་
དཀའ་བའི་རྟེན་མཆོག་དམ་པ་གང་ཉིད་ས་ཟླའི་ཚེས་བཅུ་དྲུག་ཉིན་
འདུ་ཁང་ཆེན་མོར་ཀུན་ར་ཕུན་སུམ་ཚོགས་པ་བཞེངས་ཏེ། དེའི་
ནང་དུ་བཞུགས་སུ་གསོལ་ཅིང༌། འདུས་པའི་སྡེ་རིན་པོ་ཆེས་རབ་
གནས་ཀྱིས་བྱིན་ཕབ་སྟེ་མེ་ཏོག་གཏོར་ཞིང་དམ་པ་ཉིད་ཀྱི་ཐུགས་
བཀོད་ལྟར་ཉེ་གནས་གཉིས་ཀྱིས་འདུས་སྡེའི་ཚོགས་ཡོངས་ལ་བཞེས་
སྤྲོའི་གསོལ་ཚིགས་ཕུན་སུམ་ཚོགས་པ་དང་། དགེ་འདུན་རེ་ལ་་
595

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དམངས་སྒོར་བཅོ་ལྔ་རེ་དང་དབུ་ཞྭ་གསར་བ་རེའི་སྐུ་འགྱེད་བསྟབས་
པ་སོགས་རྣམ་པར་དཀར་བའི་དགེ་ཚོགས་རྒྱ་ཆེ་བ་འདུ་བྱས་སོ། །
གདན་ས་བཀྲ་ཤིས་ཆོས་སྡིངས་སུ་མྱ་ངན་ལས་འདས་པ་ནས་དུས་
མཆོད་ཕུན་སུམ་ཚོགས་པ་བཙུགས་ཏེ། ཇི་སྲིད་རྒྱལ་བསྟན་གནས་
ཀྱི་བར་དུ་མ་ཆད་པ་བྱེད་རྒྱུ་དང་། ཉེ་གནས་དམ་པས་ཀྱང་སྨན་
ཁང་དུ་མྱ་ངན་ལས་འདས་པ་ནས་ད་ལྟའི་བར་སྨན་བླའི་སྟོང་མཆོད་
འབུལ་བའི་དུས་མཆོད་དང་། གཅན་ཚ་མ་ཎིའི་གཙུག་ལག་ཁང་དུ་
ཉེ་འཁོར་གྱི་དགོན་སྡེ་གསུམ་གྱི་འདུས་སྡེ་སྤྱན་དྲངས་ནས་དུས་མཆོད་
རྨད་དུ་བྱུང་བ་ཕུལ་དང་འབུལ་བཞིན་པ་དང་། ཆབ་ཆའི་དགོན་
གསར་སོགས་ཕྱོགས་ཀྱི་འདུས་སྡེ་མང་བོར་ཡང་དེ་འདྲའི་སྲོལ་བཟང་
བོ་བཙུགས་ཡོད་པར་གྲགས་སོ། །
སྨྲས་པ། རྒྱལ་ཀུན་ཐུགས་བརྩེ་འོད་ཀྱི་ལྡིང་ཁང་ནས། །
མཚར་སྡུག་མཚམས་སྤྲིན་འཁྱུད་པའི་རྣམ་རོལ་བ། །ལེགས་ཚོགས་
ཀུན་གྱི་འབྱུང་གནས་བཀའ་དྲིན་ཅན། །སྐྱེ་ཞིང་སྐྱེ་བར་གཙུག་ཏུ་
མཆོད་པར་སྨོན། །སྐྱེ་འཇིག་བྲལ་བ་རྡོ་རྗེ་སྐུ་བརྙེས་ཀྱང་། །ཐ་མལ་
སྣང་ངོར་བསྙུན་པའི་ཚུལ་བཞེས་ཚེ། །བུ་སློབ་དད་ལྡན་ཡོངས་ཀྱིས་
ཤུགས་དྲག་བློས། །བརྟན་བཞུགས་གསོལ་འདེབས་དབྱར་རྔ་ལྟར་
བརྡུངས་ཚེ། །དུས་ལ་བབས་པས་བཅོས་སུ་མེད་དོ་ཞེས། །སྐྱོ་བའི་
གསུང་གིས་ཡིད་དབང་བསིལ་བྱས་མོད། །མི་ཕམ་འདུན་སར་ལྷན་
ཅིག་འཛོམས་པ་ཡིས། །སྨོན་པ་གྱིས་ཞེས་སྙིང་ལ་བདུད་རྩིས་བྲན། །
ཡིད་སྲུབས་བདག་པོས་སྐལ་ངན་བདག་ཅག་གི ། བསོད་དམན་
གྲིབ་སོའི་ཕག་ནས་གསོལ་བཏབ་ཅིང་། །ཞིང་འདིའི་དངོས་ཀྱི་་་་
གདུལ་བྱ་རྫོགས་པ་ན། །ཡིད་དགའ་ཆོས་འཛིན་ཞིང་དུ་བདེ་བར་
596

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
གཤེགས། །མཁའ་ཡི་ཆུ་འཛིན་མཁའ་ལ་ཐིམ་པ་བཞིན། །གང་ནས་
བྱོན་པའི་ཟག་མེད་ཆོས་དབྱིངས་སུ། །གློ་བུར་མནལ་བའི་ཚུལ་འདི་
སྒྲོག་པ་ལ། །བདག་ཡིད་མྱ་ངན་གྲང་བས་ཅི་ཡང་སྦྲེབས། །ལྷ་བརྒྱའི་
མགོན་པོའི་མདུན་ས་དག་པའི་གཞིར། །ཁྱོད་ཐུགས་ཟག་མེད་བདེ་
བས་ཚིམ་ལགས་ཀྱང་། །སྲིད་པ་ཉམ་ང་མུན་པའི་གཅོང་རོང་དུ། །
སྐལ་མེད་བདག་ཅག་མྱ་ངན་གདུང་བས་མནར། །ཀྱི་ཧུད་ཕན་་་་་་
བདེའི་ལྗོན་པའི་རྩ་བ་ཆད། །རྒྱལ་བསྟན་གདུགས་དཀར་འདེགས་
པའི་ཡུ་བ་ཆག། ལེགས་བཤད་འོད་སྣང་སྤྲོ་བའི་ཉི་མ་ནུབ། །འཁོར་
བའི་མཚོ་ལས་སྒྲོལ་བའི་གྲུ་ཆེན་ཞིག །རྟོགས་དཀའི་གཞུང་དོན་བ་
ཀུ་ལ་ཡི་འདབ། །མཁས་དབང་ཉིན་བྱེད་འོད་ཀྱིས་མ་ཕྱེ་བ། །གསུང་
དབྱངས་འགྲམ་ཆང་མངར་བོའི་དོག་པ་ཡིས། །འགྲོལ་མཛད་མཁས་
པའི་མགོན་དང་བྲལ་པས་སྐྱོ། །དབེན་པར་ཡང་དག་འཇོག་གི་་་་་་
དགའ་སྟོན་ལ། །བརྩོན་པའི་ཐར་འདོད་སྐལ་བཟང་བུ་སློབ་ལ། །ཁ་
བཤད་ཙམ་མིན་རང་ཉིད་གཤེགས་ཤུལ་དུ། །འཁྲིད་མཁས་གྲུབ་པའི་
མགོན་དང་བྲལ་བས་སྐྱོ། །ཁྱད་པར་ལས་ཉོན་གཅོང་ནད་ཀྱིས་ཟིན་
པའི། །མི་བཟོད་དུཿ ཁས་མནར་བའི་ཉམ་ཐག་བདག ། ལེགས་
བཤད་བདུད་རྩི་སྩོལ་མཁས་ལྷ་རྗེས་བོར། །ད་ནི་ཉེས་སེལ་འཚོ་བྱེད་
སུ་ལ་རེ། །ལོ་འདབ་བྲལ་བའི་ནགས་སུ་རྨ་བྱ་བདག ། མཛེས་སྐུའི་
ཆུ་འཛིན་དཔལ་ལ་མིག་གཏད་ཀྱང་། །ཆར་སྤྲིན་མི་མངོན་དབྱིངས་
སུ་ཡལ་བ་ན། །མཁའ་དབྱིངས་སྟོང་བ་ཙམ་ལས་གཞན་མ་མཐོང་། །
འཆོར་དཀའི་གཟེབ་ཏུ་ཚུད་པའི་བུང་བ་བདག ། གསུང་སྙན་ཁུ་
བྱུག་དབྱངས་ལ་རྣ་གཏད་ཀྱང་། ལྗོན་བཟང་དུས་ཀྱིས་ཉམས་པར་
གྱུར་པའི་ཚེ། །མི་བཟད་བསེར་བུའི་སྒྲ་ལས་གཞན་མ་ཐོས། །གང་
597

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གིས་ཆུང་ནས་བསྐྱངས་པའི་སྦྲང་ཕྲན་བདག །མཁྱེན་བརྩེ་འོད་ཀྱི་
ཕུང་བོར་ཡིད་གཏད་ཀྱང་། །མཛེས་སྐུ་ཞི་བའི་དབྱིངས་སུ་ཡལ་བ་
ན། །མཁྱེན་ཡངས་ཐུགས་ཀྱང་དྲན་ཡུལ་ཙམ་དུ་ལུས། །དགའ་ལྡན་
ཞིང་ནས་སྒྲིབ་བྲལ་ཡེ་ཤེས་སྤྱན། །ཨུཏྤལ་ཟུང་ལྟར་མཛེས་པའི་ཉེར་
གཟིགས་ནས། །འདི་ཕྱི་བར་དོའི་གནས་སྐབས་ཐམས་ཅད་དུ། །
འབྲལ་མེད་རྗེས་སུ་ཟུངས་ཤིག་དྲིན་ཆེན་རྗེ། །གདུལ་བྱ་པདྨའི་་་་
དགའ་ཚལ་སྐྱོང་བའི་མ། །མཉམ་བཞག་ཟག་མེད་ཁྲི་ལ་མནལ་བ་
ན། ། གང་གི་དགོངས་བཞེད་འདོད་འཇོ་དཔག་བསམ་ལྗོན། །
བསྟན་འགྲོའི་ཕན་བདེ་གསོས་སུ་སྨིན་པའི་སླད། །ཟད་མེད་ནམ་
མཁའ་མཛོད་ཀྱི་སྒོ་ཕྱེས་ནས། །དབུས་གཙང་དག་པའི་ཞིང་དང་
མདོ་སྨད་ཀྱི། །མཆོག་གསུམ་རྟེན་དང་འདུས་པའི་སྡེ་རྣམས་སུ། །
ཀུན་བཟང་མཆོད་པ་སྤྲིན་ཕུང་ལྟ་བུར་གཏིབས། །བྱིན་རླབས་སྦྲང་
རྩིའི་བཅུད་ལ་ཡིད་སྲེད་པའི། །བུ་སློབ་རྐང་བ་དྲུག་པའི་ཚོགས་་་་
འདུས་ནས། །རང་བསྲེལ་པདྨའི་མེ་ཏོག་སྤུངས་པའི་དྲུང་། །མདོ་
སྔགས་ཆོས་སྒྲ་སྒྲོགས་པའི་དབྱངས་ཀྱིས་མཆོད། །ངེས་གསང་ཐེག་
པའི་དཀྱིལ་འཁོར་ནམ་མཁའི་ཁམས། །སྣ་ཚོགས་ལྷ་ཡི་རོལ་བ་་་་་
དབང་གཞུའི་གར། །རྡོ་རྗེ་སྔགས་ཀྱིས་སྒྲུབ་ཅིང་མཆོད་པའི་ཆར། །
སྙོམ་པར་འཇོ་བ་དཔྱིད་ཀྱི་ཕུན་ཚོགས་བཞིན། །ས་གསུམ་སྐྱེ་དགུའི་
བསོད་ནམས་ཞིང་གི་མཆོག ། ཡིད་བཞིན་དབྱིག་གི་སྙིང་བོ་རང་
བསྲེལ་རྣམས། །སྙིང་བོར་བཞུགས་པའི་མཆོད་རྟེན་ནོར་འཛིན་་་་
རྒྱན། །མང་དུ་བསྐྲུན་པའང་ལེགས་བྱས་ཕུལ་དུ་ངེས། །གང་ཉིད་
མྱང་འདས་དབྱིངས་ཀྱི་ཁྲིར་གཞོལ་ཀྱང་། །མཆོད་སྡོང་གཟི་འོད་་
འབར་བའི་འཁོར་ལོ་ཡིས།།སྐྱེ་དགུའི་མི་མཐུན་རྒུད་པ་ཀུན་བཅོམ་
598

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ནས། ། ཕན་བདེ་འདོད་དགུ་འཇོ་བ་མྱོང་བས་གྲུབ། །ངག་རིག་ཉི་
མའི་འོད་ཀྱིས་བསྐྱེད་བསྲིངས་པའི། །བདག་བློ་པད་དཀར་སྒྲེགས་
པའི་བསུང་ཞིམ་འདི། །བྱིན་རླབས་སྦྲང་རྩིའི་བུ་མོ་སྨིན་ལེགས་མ། །
དགའ་བའི་འཛུམ་བཅས་འགུག་པའི་ཕོ་ཉར་སྦྲན། །ཅེས་མདོ་རྒྱུད་
རྒྱ་མཚོའི་མངའ་བདག ༧ཡོངས་ཀྱི་དགེ་བའི་བཤེས་གཉེན་ཆེན་
པོ་རྗེ་བཙུན་ཛྙཱ་ན་ས་རའི་ཐུན་མོང་གི་རྟོགས་པ་མདོ་ཙམ་བརྗོད་པ་
བདེན་གཏམ་ཤེལ་གྱི་མེ་ལོང་ཞེས་བྱ་བ་ལས་གཟུགས་སྐུའི་བཀོད་པ་
ཆོས་དབྱིངས་སུ་བསྡུས་པའི་ཚུལ་ཅུང་ཟད་གླེང་བའི་སྐབས་ཏེ་བརྒྱད་
པའོ། །
599

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
རྟོགས་བརྗོད་ཀྱི་དོན་བསྡུ་བ།
འཕྲུལ་ལྡེམ་ཤེལ་གྱི་ལྕུག་ཕྲན་ཡིད་འོང་རྩེར། །
མཚར་སྡུག་དཔལ་རྫོགས་ཞལ་དཀྱིལ་འདབ་ཡངས་ངོས། །
སྨིན་འཁྱོག་གཤོག་ཟུང་གར་རོལ་བུང་བའི་སྤྱན། །
གཡོ་ལྡན་ཚངས་སྲས་སྒེག་མོས་ད་དུང་སྐྱོངས། །
ད་ནི་རྟོགས་བརྗོད་ཀྱི་དོན་བསྡུ་བར་བྱ་སྟེ། དེ་ལྟར་རབ་
འབྱམས་རྒྱལ་ཀུན་འདུས་པའི་བདག་ཉིད་རྗེ་བཙུན་བླ་མ་དམིགས་པ་
མེད་པའི་ཐུགས་རྗེ་ཆེན་པོ་ལྡན་པ་འདི་ཉིད། བསྟན་འགྲོའི་དོན་དུ་
བསམ་བཞིན་རིགས་ཕུན་སུམ་ཚོགས་པ་ལས་མཐོ་རིས་ཡོན་ཏན་་་
བདུན་གྱིས་མཛེས་པའི་རྟེན་བཟང་རྙེད་པའི་ཚུལ་བཞེས་ཏེ།
ལེགས་སྨོན་ཞིག་གི་མཐུ་ལས་དགུང་ལོ་བཅུ་དྲུག་བཞེས་པའི་བར་དུ་
ཕ་ཡུལ་དུ་བཞུགས་ནས་ཡབ་ལས་ཕྲལ་སྦྱར་གྱི་ཀློག་དང་། གསར་
རྙིང་གི་ཆོས་སྐོར་འགའ་ཞིག་གསན་ཅིང་། ཆོས་སྤྱོད་འདོན་ཆ་མང་
བོ་བྱང་ཆུབ་པར་ཐུགས་འཛིན་མཛད། དེ་དག་གི་སྐབས་སུ་སྐུ་ཚེ་
དུ་མར་གོམས་པའི་བག་ཆགས་ཀྱིས་ངེས་འབྱུང་གི་བསམ་པ་མནན་
པས་མི་ནོན་པ་ཐུགས་རྒྱུད་ལ་རང་ཤུགས་ཀྱིས་འཁྲུངས་ཏེ། དགུང་
ལོ་བཅུ་དྲུག་པར་དབེན་པའི་གནས་མཆོག་དཔལ་མི་འགྱུར་དགེ་ལྡན་
བཀྲ་ཤིས་ཆོས་སྡིངས་སུ་བྲོས་སྟབས་ཀྱིས་ཕེབས་ཏེ། ཇི་སྐད་དུ་
དཔལ་མགོན་འཕགས་པ་ཀླུས། ཁྲིམས་ནི་རྒྱུ་དང་མི་རྒྱུའི་ས་བཞིན་
དུ། །ཡོན་ཏན་ཀུན་ཀྱི་གཞི་རྟེན་ལེགས་པར་གསུངས། །ཞེས་སོགས་
600

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
གསུངས་པ་ལྟར་ཡོན་ཏན་ཐམས་ཅད་ཀྱི་རྩ་བ་ཚུལ་ཁྲིམས་ལ་ཐུག་
པར་དགོངས་ནས་སྡོམ་པ་གསུམ་གྱི་བཅོས་ཁྲིམས་རིམ་གྱིས་མནོས་པ་
ནས་ཁས་བླངས་པ་ཙམ་དུ་མ་བཞག་པར་སྐུ་སྲོག་ལས་ཀྱང་གཅེས་
པར་བསྲུངས་པ་གཞིར་མཛད་པ་ནི། མུ་གེ་ཡ་ང་བ་བྱུང་སྐབས་
ཤིག་ལ་འཚོ་ཆས་ཧ་ཅང་ཞན་པས་ཞལ་སྐྲང་བ་སོགས་སྐུ་བསྙུན་ཚུལ་
བཞེས་པའི་ཚེ ལོ་ཏོག་སྨིན་པའི་ཞིང་ཞིག་གི་འགྲམ་དུ་སྙེ་མ་་་་
གཅིག་གི་འབྲུ་རིགས་རྣམས་བཞེས་རྩིས་བྱེད་སྐབས་དྲན་ཤེས་བརྟེན་
ཏེ་འཕྲལ་དུ་ཞིང་ནང་དུ་གཏོར་པར་གསུངས་པས་ཀྱང་ཤེས་སོ། །
དེ་ཡང་སྡོམ་པ་གསུམ་གྱི་བཅས་མཚམས་སོ་ཐར་གྱི་ཕམ་ལྷག་དང་།
སྔགས་བྱང་སེམས་ཀྱི་རྩ་ལྟུང་གིས་གཞར་ཡང་མ་གོས་པར་མཛད་
ཅིང་། དུས་དབང་གིས་ཉེས་བྱས་ཕྲན་བུ་རེ་བྱུང་ན་འཕྲལ་དུ་ཕྱིར་
བཅོས་དང་བཤགས་སྡོམ་གྱིས་ལྟུང་བ་འདག་པའི་ཐབས་ལ་བརྩོན་པ་
ལྷུར་བཞེས་ཏེ་ཉིན་མཚན་ཀུན་ཏུ་བག་ཡོད་པའི་བརྟུལ་ཞུགས་ལ་
གནས་པས། སྐྱེ་བོ་ཆ་རྒྱུས་མེད་པ་དུ་མས་ཀྱང་ཞལ་མཐོང་བ་ཙམ་
གྱིས་གང་ཟག་ཁྱད་པར་ཅན་ཞིག་ཏུ་རྟོགས་ཤིང་། གཞན་གྱིས་་
བསྐུལ་བ་ལ་མ་བལྟོས་པར་རང་བཞིན་གྱིས་མཆོག་ཏུ་དད་ཅིང་བཀུར་
བསྟི་བྱེད་པར་མ་ཟད། ཆོས་དད་མེད་པ་དང་ཆོས་ལུགས་གཞན་ལ་
དད་པ་བྱེད་མཁན་མང་བོས་ཀྱང་མགོན་པོ་གང་ལ་མཆོག་ཏུ་དད་
ཅིང་གུས་པ་རྒྱུས་ཡོད་ཀུན་ལ་མངོན་སུམ་ཡིན་ནོ། ། དེར་མ་ཟད་
བླ་སྤྲུལ་ལ་མཐོང་ཤིན་ཏུ་ཆེ་བའི་ཡུལ་དུས་འདིར་བླ་སྤྲུལ་གྱི་མིང་ཙམ་
ཡང་མེད་པའི་གྲྭ་རྐྱང་དཀྱུས་མ་ཞིག་གི་དྲུང་དུ་ཆོས་སྲིད་ཀྱི་དབུ་་
འཕང་ཤིན་ཏུ་མཐོ་བའི་ཆེ་དགུ་མཐའ་ཡས་པ་སློབ་མ་དང་ཡོན་་་་
བདག་ཏུ་འདུས་ཏེ། ཅི་གསུང་བཀའ་བཞིན་སྒྲུབ་པ་སོགས་སྲི་ཞུ་ལ་
601

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བརྩོན་པ་འདི་ཡང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་
རྫོགས་པའི་འབྲས་རྟགས་ཡིན་ངེས་ཏེ། འཇམ་མགོན་ཆོས་ཀྱི་རྒྱལ་
བོས། སྐྱེ་དགུའི་དབུས་ན་ལྷུན་པོ་ལྟ་བུར་བརྗིད། །སྟོབས་ཀྱིས་
བསྡིགས་པ་མེད་པར་འགྲོ་ཀུན་འདུད། །ཅེས་གསུངས་པ་ལྟར་རོ། །
དེ་ནས་མདོ་སྡེ་རྒྱན་ལས། འདི་ན་དང་བོར་ཐོས་པ་ལ་བརྟེན་ནས་
ཚུལ་བཞིན་ཡིད་ལ་བྱེད་པ་འབྱུང་། །ཚུལ་བཞིན་ཡིད་ལ་བྱེད་པ་ལས་
ནི་ཡང་དག་དོན་ཡུལ་ཡེ་ཤེས་འབྱུང་། །ཞེས་གསུངས་པ་ལྟར་ཆོས་
ཐམས་ཅད་སྐད་ཅིག་མ་ཅིག་ལ་མངོན་སུམ་དུ་མཁྱེན་པའི་ཡེ་ཤེས་ནི་
སྒོམ་བྱུང་གི་འབྲས་བུ་མཐར་ཐུག་པ་ཡིན་ལ། སྒོམ་བྱུང་གི་ཤེས་
རབ་ལ་ཡང་བསམ་པའི་ངེས་ཤེས་དྲང་བའི་ཤེས་རབ་སྔོན་དུ་ངེས་
པར་འགྲོ་དགོས་པ་དང་། དེ་ཡང་ཐོས་པ་ཚང་ལ་མ་ནོར་བ་ཞིག་
བྱས་པ་ལ་བརྟེན་ནས་བྱུང་བའི་ཐོས་བྱུང་གི་ཤེས་རབ་ལ་བརྟེན་་་་
དགོས་ལ། གང་ལ་ཐོས་པ་བྱ་བའི་གཞི་ཡང་བདག་ལྟ་བུ་བློ་ཆུང་
རྣམས་ནི། སྤྲོས་པ་རྒྱ་ཆེན་པོ་དོར་ཏེ། ལམ་གྱི་གནད་ཐམས་ཅད་
ཚང་བའི་མན་ངག་མདོར་བསྡུས་པ་ཙམ་རེ་ཐོས་ནས་ཉམས་སུ་བླངས་
པས་ཀྱང་དགོས་པ་འགྲུབ་པར་འགྱུར་མོད། གཞན་དོན་རྒྱ་ཆེན་པོ་
སྒྲུབ་པའི་བྱང་ཆུབ་སེམས་དཔའ་རྣམས་ཀྱིས་ནི་གདུལ་བྱ་རིགས་ཅན་
གསུམ་ག་རྗེས་སུ་འཛིན་དགོས་པས་ན། མཁྱེན་པ་གསུམ་གྱི་རྣམ་པ་
ཐམས་ཅད་ལ་སློབ་དགོས་པར་མངོན་རྟོགས་རྒྱན་རྩ་འགྲེལ་ལས་་་
གསུངས་པ་ལྟར། བླ་མ་དམ་པ་འདི་ཉིད་ཀྱིས་ཐེག་པ་ཆེན་པོའི་
དགེ་བའི་བཤེས་གཉེན་བཅུ་ཕྲག་ལྷག་གི་ཞབས་པད་བསམ་སྦྱོར་དག་
པས་ཚུལ་བཞིན་བསྟེན་ཏེ། སྡེ་སྣོད་གསུམ་དང་རྒྱུད་སྡེ་བཞི་ལ་
གསན་སྦྱངས་མཐར་ཕྱིན་་གནང་བའི་ཚུལ་གོང་དུ་ཅུང་ཟད་བྲིས་ཟིན་
602

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ལྟར་ཡིན་ཞིང་། གཞུང་ལུགས་ཆེན་པོ་རྣམས་ལ་ཐོས་བསམ་མཛད་
པ་དང་། དེ་ཉིད་རང་རྒྱུད་འདུལ་བའི་ཐབས་ཁོ་ནར་འཁྱེར་བ་
བཀའ་གདམས་གཞུང་བ་བའི་དམ་པ་རྣམས་དང༌། འཇམ་མགོན་
ཙོང་ཁ་བ་ཡབ་སྲས་ཀྱི་རྣམ་ཐར་དང་མཚུངས་པར་གནང་བ་ཡིན་
ནོ། ། རིག་པའི་གནས་གཞན་ཡང་ལེགས་སྦྱར་གྱི་སྒྲ་དབྱངས་ཅན་
མ་དང༌། བོད་ཀྱི་སུམ་ཅུ་བ་དང་། རྟགས་འཇུག་སོགས་བརྡ་སྤྲོད་
པའི་གཙུག་ལག་རྣམས་དང་། སྒྲའི་ཡན་ལག་ཏུ་གྱུར་པ་མངོན་་
བརྗོད་དང་སྡེབ་སྦྱོར་ཀྱང་དཔྱིས་ཕྱིན་པར་སྦྱངས་ནས་མཁྱེན་ལ།
སྙན་ངག་ནི་རྗེ་གྲགས་པའི་ཞལ་ལས་མེ་ལོང་མའི་མཛུབ་ཁྲིད་གསན་
ཅིང་། རྩོམ་རྒྱུགས་དཔེར་བརྗོད་ཆ་ཚང་མཛད་པ་དང་། ངག་ལ་
དབང་འབྱོར་བས་སྙན་ངག་གི་ཚིག་སྦྱོར་གནང་བ་ཐམས་ཅད་དོན་
ཟབ་ཅིང་བརླིང་བ་ལ། ཚིག་རྣ་བར་སྙན་ཅིང་ཡིད་ལ་འཇེབས་།
ཚིག་གི་ནུས་པ་འདོན་ལུགས་མཁས་པ་གཞན་དང་ཐུན་མོང་མིན་པའི་
ཁྱད་པར་གྱི་ཆོས་རྨད་དུ་བྱུང་བ་མང་བོ་མངའ་བ་དང་། གོ་དཀའ་
བ་དང་གཞན་ལ་ཟུར་ཟ་བྱེད་པའི་ཚིག་སྦྱོར་ལ་མི་དགྱེས་པས་ཤིན་ཏུ་
གོ་སླ་ཞིང་། བསམས་ན་ཚིག་དོན་གྱི་ཉམས་ཕུན་སུམ་ཚོགས་པས་
སྙན་ངག་སྨྲ་བའི་མཁས་པ་གཟུར་གནས་ཀུན་གྱི་ཡིད་རང་དབང་མེད་
པར་འགུག་ནུས་པ་སོགས་རྒྱ་གར་མཁས་པ་དང་རྗེ་ཡབ་སྲས་ཀྱི་སྙན་
ཚིག་ལྟ་བུ་ཞིག་ཡོད་པ་ནི། སངས་རྒྱས་ཀྱི་བསྟོད་པ་པདྨ་དཀར་བོ་
དང་། བཀའ་རྩོམ་དག་གི་མཆོད་བརྗོད་དང་། བར་སྐབས་་་་་་
ཚིགས་བཅད་སོགས་ལ་བལྟས་ན་ཤེས་པར་འགྱུར་རོ། ། སྐར་རྩིས་
དང་ནག་རྩིས་དབྱངས་འཆར་སོགས་རྩིས་ཀྱི་སྐོར་མ་ལུས་པ་རི་མོ་
འགྲོ་ཙམ་མ་ཡིན་པར་ཞིབ་ཏུ་སྦྱངས་ནས་མཁས་པར་མཛད་ཅིང་།
603

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཁྱད་པར་གསོ་བ་རིག་པ་ནི་རྩ་ཆུ་བརྟག་པ་དང་། སྨན་རྣམས་ཀྱི་རོ་
ནུས་ཞི་རྗེས། ནད་ཀྱི་མཚན་ཉིད་དབྱེ་བ་འབྱུང་རྐྱེན་བཅོས་ཐབས།
ཟས་སྨན་སྤྱོད་ལམ། དཔྱད་ཀྱི་སྐོར་སོགས་ཞིབ་ཏུ་སྦྱངས་ནས་
ཏུ་མཁས་པར་གྱུར་ཅིང་། ཐུབ་བསྟན་རིན་པོ་ཆེ་ཉམས་ཆག་ཆེན་པོ་
བྱུང་བའི་སྐབས་ནས་ཕྱག་ལེན་དུ་གནང་ཞིང་། དཔག་ཏུ་མེད་པའི་
སེམས་ཅན་ནད་ཀྱི་གདུང་བ་ལས་སྐྱོབ་པར་མཛད་པ་དང་། ཕྱིས་
རྒྱལ་ཁབ་ཀྱི་སྨན་པ་གནང་སྐབས་ནད་པ་དྲག་ཞན་ལ་མ་ལྟོས་པར་
ཐུགས་ཤིན་ཏུ་བརྩེ་བས་སྐུ་དངོས་ཀྱིས་ལག་རྩ་དང་ཆུ་ལ་བརྟགས་པ་
དང་། དྲི་བས་ནད་ངོས་འཛིན་གནང་ནས་དེའི་གཉེན་པོར་འགྲོ་
ངེས་ཀྱི་སྨན་དག་སྩོལ་བར་མཛད་ཅིང༌། ཆོས་བཀའ་གནང་བ་་
སོགས་ཀྱིས་ཐུགས་བྲེལ་ཅི་ཙམ་ཆེ་ཡང་སྨན་ཞུ་མཁན་ལ་ལེ་ཤོར་མེད་
པ་གནང་བ་དང་། སྨན་ཁང་ཆེན་པོ་དག་ཏུ་དམངས་སྒོར་ཁྲི་སྟོང་
མང་བོ་བཏང་ཡང་། ཤིན་ཏུ་འཆོས་དཀའ་བར་གྱུར་ནས་ཡལ་བར་
དོར་བའི་ནད་པ་ཉམ་ཐག་མང་བོ་སྨན་ཐུན་འགའ་ཞིག་གིས་ནད་
ལས་གྲོལ་བར་མཛད་པ་ཤིན་ཏུ་མང་ལ། སྨན་སྦྱོར་བའི་ཚེ་ན་ཡང་
གང་བྱུང་མི་བྱེད་པར་འཚོ་བྱེད་སྔོན་མ་རྣམས་ཀྱི་ཕྱག་ལེན་མཐོང་
རྒྱུད་ཇི་ལྟ་བུ་བཞིན་བྱེད་པ་ལ་ནན་ཏན་གནང་བས། རྒྱལ་སྲིད་སྤྱི་
ཁྱབ་ཁང་གིས་རྒྱལ་ཁབ་རིམ་པའི་ཆེད་མཁས་པ་དང་། སྨན་པ་
འབུམ་རམས་པའི་མཚན་སྙན་གནང་བ་ཡིན་ནོ། ། དེ་ལྟར་ནང་
རིག་པ་སྡེ་སྣོད་གསུམ་དང་རྒྱུད་སྡེ་བཞི། སྒྲ་ཚད་བཟོ་གསོ་སྟེ་རིག་
གནས་ཆེ་བ་ལྔ་དང་། སྙན་ངག་མངོན་བརྗོད་སྡེབ་སྦྱོར་ཟློས་གར་
སྐར་རྩིས་ཏེ་རིག་གནས་ཆུང་བ་ལྔ་ཡན་ལག་དང་བཅས་པ་ཤེས་ལོ་
དང་ཐོས་ལོ་ཙམ་མ་ཡིན་པར་བརྩོན་པ་ཆེན་པོས་སྦྱངས་པ་མཐར་
- 604

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཕྱིན་པ་གནང་པས་མང་དུ་ཐོས་པ་ལུང་གི་ཡོན་ཏན་རྒྱ་མཚོའི་ཕ་རོལ་
ཏུ་ཕྱིན་པ་ཡིན་ནོ། ། དེ་ལྟར་མཁས་པར་གྱུར་པ་ནས་ཇི་སྐད་དུ།
འཕགས་པ་དཔའ་བོས། ཐོས་པའི་རྗེས་འཇུག་སྒྲུབ་པ་སྙིང་བོར་
བྱེད། །སྐྱེ་བའི་རྫོང་ལས་ཚེགས་ཆུང་ཐར་བར་འགྱུར། །ཞེས་་་་་་་་་་
གསུངས་པ་ལྟར་སློབ་གཉེར་ཐོག་མར་གནང་བའི་སྐབས་ཉིད་ནས་
གང་ཤེས་རྒྱུད་ལ་སྦྱོར་བའི་ཉམས་བཞེས་ལ་གཞོལ་པ་ལྷུར་མཛད་པ་
ནི། ཞལ་ནས། བྱིས་པའི་དུས་སུ་ཁ་དོག་དཀར་དམར་སོགས་
ཐོག་མར་སློབ་སྐབས་རྟགས་གསལ་གྱི་འགྲོ་ཕྱོགས་ཙམ་ཤེས་པས་ང་
རྒྱལ་ཞིག་སྐྱེ་རྒྱུ་ཡོད་ཀྱང་། རིམ་གྱིས་གཞུང་ལ་སྦྱངས་ན་རང་གི་ང་
རྒྱལ་རང་གིས་བཅོམ་ཐུབ་པ་འབྱུང་ངེས་ཡིན། ཞེས་བདག་ལ་་་
དངོས་སུ་གསུངས་ཏེ། ཆོས་ཉོན་མོང་གི་གཉེན་པོར་འཁྱེར་བའི་
རྣམ་ཐར་རྨད་དུ་བྱུང་བ་ཞིག་ཏུ་འཁུམས་སོ། ། ཕྱིས་རབ་་་་་
འབྱམས་གཞུང་བརྒྱའི་དོན་ལ་ཐོས་བསམ་རྒྱ་མཚོ་ལྟ་བུ་གནང་བ་
རྣམས་ཚིག་ཙམ་དུ་མ་ལུས་པར་ཐུགས་ཉམས་སུ་བསྟར་ཞིང་། ཁྱད་
པར་དེ་ཐམས་ཅད་བྱང་ཆུབ་ཀྱི་སེམས་རིན་པོ་ཆེ་རྣམ་གཉིས་སྦྱོང་
བའི་ཐབས་འབའ་ཞིག་ཏུ་འཁྱེར་བ་གནང་བ་དང་། སྐུ་གཞོན་ནུའི་
དུས་ནས་གཞུང་མང་བོ་བློ་འཛིན་དང་སྐྱོར་སྦྱངས་གནང་བ་ཡང་
འགྲེལ་བ་དོན་གསལ། མཛོད་རྩ་བ་དང་དབུ་མ་འཇུག་པ་སོགས་
ཚར་སྟོང་ཕྲག་ལྷག་རེ་དང༌། ཕྱག་དང་སྐོར་བ། གཟུངས་སྔགས་
ཟབ་མོ་དག་གི་བཟླས་བརྗོད་ཀྱང་ཤིན་ཏུ་མཐའ་ཡས་པ་ཞིག་གནང་
ཡོད་པ་དང་། ས་ཁྱི་ལོའི་སྔོན་དུ་རྡོ་རྗེ་འཇིགས་བྱེད་སོགས་ཡི་དམ་
མང་བོའི་བསྙེན་སྒྲུབ་ཚད་ལྡན་བཏང་ཞིང་། རྒྱུན་གྱི་ཞལ་འདོན་གྱི་
རིམ་པའང་ཤིན་ཏུ་མང་བོ་གནང་ཡོད་ན་ཡང་ཐོ་མེད་པས་ཞིབ་ཏུ་
605

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འགོད་མ་ནུས་སོ། ། ས་ཁྱི་ལོའི་རྗེས་སུ་སྐྱེ་བོ་ཕལ་ཆེར་སྡིག་སྤྱོད་
ཀྱིས་དུས་འདའ་བ་ལ་དམ་པ་འདི་ཉིད་ཀྱིས་ནི་དབེན་པའི་གནས་སུ་
འདུ་འཛི་གཡེང་བ་ཐམས་ཅད་བཙན་ཆོད་མཛད་དེ། རྐྱེན་ངན་
ལམ་དུ་འཁྱེར་བའི་སྒོས་རྒྱལ་སྲས་ཀྱི་སེམས་རིན་པོ་ཆེ་དང་སྤྱོད་པ་
རླབས་པོ་ཆེ་མང་བོ་ཐུགས་ཉམས་སུ་བསྟར་ཞིང་། མདོ་སྔགས་ཀྱི་
ལམ་གྱི་གནད་ཐམས་ཅད་ཡོངས་སུ་རྫོགས་པའི་ཉམས་བཞེས་ལ་རྩེ་
གཅིག་ཏུ་གཞོལ་བའི་སྤོང་བ་བསམ་གཏན་གྱི་འཁོར་ལོ་དང་། ཤིན་
ཏུ་རྟོགས་པར་དཀའ་བའི་གཞུང་ལུགས་ཆེན་པོ་དག་གི་ཚིག་དོན་ལ་
ཚུལ་བཞིན་དཔྱོད་པ། སྔོན་མེད་ཀྱི་ལེགས་བཤད་ངོ་མཚར་བ་དག་
སྤེལ་བ། ཉིད་ཀྱིས་ཇི་ལྟར་གཟིགས་པ་ལྟར་དོན་གཉེར་ཅན་གྱི་
གདུལ་བྱ་རྣམས་ལ་སོ་སོའི་བློ་དང་འཚམ་པར་འདོམས་པའི་ཀློག་པ་
ཐོས་བསམ་གྱི་འཁོར་ལོ་ཆེན་པོ་དག་གི་དུས་འདའ་བར་མ་ཟད།
རིས་མེད་ལུས་ཅན་མཐའ་ཡས་པའི་རྒྱུད་ལ་མཐོང་ཐོས་དྲན་རེག་གི་
སྒོ་ནས་བྱང་ཆུབ་མཆོག་གིས་ས་བོན་བསྐྲུན་པར་མཛད་པ་དང་།
ཐུབ་བསྟན་ཡང་དར་གྱི་བསྐལ་བཟང་མངོན་དུ་གྱུར་པ་ནས་ཆོས་
བཀའ་གནང་བའི་སྐབས་མ་གཏོགས་རྒྱུས་མེད་རྣམས་ཀྱིས་གཏན་
ནས་མི་ཤེས་པའི་སྨན་ཁང་གི་ཟུར་ཞིག་ཏུ་སྤྱིལ་ཆུང་ཞིག་བརྩིགས་
ནས་དེར་འགོལ་བཞུགས་གནང་ཞིང་། ཉིན་མཚན་ཁོར་མོ་ཡུག་ཏུ་
གསུང་རབ་ཀྱི་དོན་ལ་དཔྱོད་པའམ་མདོ་སྔགས་ཡོངས་སུ་རྫོགས་པའི་
ལམ་ལ་གོམས་པ་ལྷུར་བཞེས་པའི་ཡང་དག་འཇོག་གི་ངང་ནས་དུས་
འདའ་བར་མཛད་པ་དང་། ཀུན་རིག་གི་བསྙེན་པ་ཁ་སྐོང་སྦྱིན་
བསྲེག་དང་བཅས་པ་ལེགས་པར་བསྒྲུབས་པས་མཚོན་ལྷག་ལྷ་མང་
བོའི་ལྗགས་བསྙེན་ཚད་ལྡན་གནང་ཞིང་། ཞོར་དུ་དགོན་སྡེ་ཁག་
606

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
མང་བོ་དང་དད་ལྡན་རྣམས་ལ་དབང་ལུང་ཁྲིད་སོགས་ཆོས་ཀྱི་སྦྱིན་
པ་རྒྱ་ཆེ་བ་དང་། མགོན་མེད་པ་དང་དབུལ་ཕོངས་རྣམས་ལ་ཟང་
ཟིང་དང་ཆོས་ཀྱི་སྦྱིན་པའི་སྒོ་འཕར་ཡངས་པོར་འབྱེད་པ་དང་།
ནད་པ་ལ་སྨན་དང་གདོན་གྱིས་གཙེས་པ་རྣམས་ལ་སྐྱབས་མཛད་པ་
སོགས་བྱ་བ་ལས་ཀྱི་འཁོར་ལོའང་མཐའ་ཡས་པ་འདུ་བྱས་པས། རྗེ་
བླ་མ་འདི་ཉིད་ཀྱི་ཉིན་གཅིག་གི་མཛད་པའང་བདག་འདྲས་སྐལ་བར་
འབད་ཀྱང་འགྲུབ་དཀའ་བ་མངོན་སུམ་དུ་གྲུབ་ལ། ཚུལ་འདི་ནི་
འཕགས་ཆེན་དམ་པའི་མཉམ་རྗེས་དབྱེར་མེད་དུ་སོང་བའི་རྣམ་པར་
ཐར་བ་ཆེས་ངོ་མཚར་བ་ཞིག་ཏུ་ངེས་སྙམ། དེ་ལྟར་ཐུན་མོང་གི་
་སྣང་ངོར་ཡང་ཐོས་བསམ་སྒོམ་པ་ལ་བརྟེན་ནས་ལུང་རྟོགས་ཀྱི་ཡོན་
ཏན་རིན་པོ་ཆེའི་གཏེར་ལ་འདོད་དགུར་དབང་འབྱོར་བས། ཕྱི་
ཚུལ་དུའང་ཆེ་དགུ་དུ་མས་གཙུག་ཏུ་བཀུར་ན་ཡང་ཁེངས་དྲེགས་ཀྱི་
རྣམ་པ་ཅུང་ཟད་ཀྱང་མི་མངོན་པར་དམན་པ་ལ་ལྷག་པར་བརྩེ་བ་
དང་། སྡུག་བསྔལ་དང་དེའི་རྒྱུ་ལ་སྤྱོད་པ་ཁྲུག་གཟིགས་ན། ལྷག་
པར་ཐུགས་བརྩེ་བས་གཞན་དབང་དུ་གྱུར་པ་དངོས་སུ་མཇལ་ནུས་ལ།
ལོངས་སྤྱོད་ལ་འཛིན་ཆགས་མི་མངའ་བར་གཅན་ཚའི་མ་ཎིའི་ཆོས་
འཁོར་ཆེན་མོའི་རྟེན་བརྟེན་པ་རྣམས་དང་། ཉི་སྣང་དང་ཀུན་རིག་
ཊིཀ་ཆེན་སོགས་དང་། ཉིད་ཀྱི་བཀའ་རྩོམ་རྣམས་བར་དུ་བསྒྲུབས་
པ་དང་དྷི་ཚའི་དབྱར་ཆོས་ཀུན་དགའ་ར་བ་གསར་བསྐྲུན་སོགས་སྐུ་
གསུང་ཐུགས་རྟེན་གསར་བ་བཞེངས་པ་དང་། རྙིང་བ་ཞིག་གསོས།
རིས་མེད་འདུས་སྡེ་དག་ལ་མང་འགྱེད་ཕུལ་བ་བཅས་ལ་སྒོར་ས་ཡ་
ལྷག་བཏང་ངེས་ཡིན་པ་དང་། དད་ལྡན་གྱིས་ཕུལ་བའི་དངུལ་་
དངོས་དང་། རྒྱལ་ཁབ་ཀྱིས་གནང་བའི་ཕོག་དངུལ་ལས་ཉིད་ཀྱི་
607

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འཚོ་ཆས་ཕྲན་བུ་ཙམ་བླངས་པ་མ་གཏོགས་གཞན་ཚང་མ་ཞིང་དག་
པ་ཁོ་ནར་གཏོགས་པ་གནང་བ་ལས་མི་ཆེན་གྱི་ངོ་འཛིན་དང་།
འཇིག་རྟེན་གྱི་མཐུན་འཇུག་སོགས་ལ་གཏན་ནས་མི་གནང་ངོ་། །
གསེར་དངུལ་སོགས་ཪིན་པོ་ཆེའི་རིགས་སམ་འབོལ་ཁྲི་སོགས་དེང་
རབས་ཀྱི་དངོས་རྫས་རིན་ཐང་ཆེ་བ་གཅིག་ཀྱང་བསྒྲུབས་པ་མེད་ལ།
ན་བཟའ་དང་གནས་མལ་ཡོ་བྱད་སོགས་ཀྱང་རྙིང་བ་དང་ཤིན་ཏུ་
སྟབས་བདེ་ཙམ་དང་། གྲྭ་རྐྱང་གི་སྐབས་བཞིན་གསོལ་རྩམ་དང་།
སྐྱུར་ཐུག་སོགས་བཞེས་པ་ལ་ཐུགས་དགྱེས་པ་ལས་དེང་རབས་ཀྱི་རྒྱས་
བཟའ་ཤོམ་འཐུང་བྱེད་པ་ལ་ཐུགས་གཏན་ནས་མི་མཉེས་སོ། །
མཛད་པ་འདི་དག་ནི་འཁོར་བ་མཐའ་དག་སྡུག་བསྔལ་གྱི་རང་བཞིན་
དང་། སྲིད་པའི་ཕུན་ཚོགས་མཐའ་དག་སྙིང་བོ་མེད་པའི་ཆུ་ཤིང་
ལྟར་གཟིགས་ནས་ཐུགས་ངེས་འབྱུང་བ་ཉིད་ཀྱིས། བདག་ཅག་
ཐོག་མེད་ནས་གཙང་བདེ་རྟག་བདག་ཏུ་འཛིན་པའི་ལོག་པར་ལྟ་བའི་
གཞན་དབང་དུ་སོང་བ་རྣམས་ཕྱིན་ཅི་ལོག་གི་ཞེན་པ་ལས་ཟློག་པར་
བྱེད་པའི་ཆེད་དུ་གནང་བ་ལགས་སྙམ། དེ་ལྟར་ཐོས་བསམ་སྒོམ་
པའི་རྒྱུ་ཚོགས་ཁྱད་པར་ཅན་སྔོན་དུ་སོང་བ་ལ་བརྟེན་ནས་ལུང་གི་
བསྟན་པ་སྡེ་སྣོད་གསུམ་དང༌། རྒྱུད་སྡེ་བཞིའི་དགོངས་དོན་ཇི་ལྟ་
བ་བཞིན་གཟིགས་ཤིང་། རྟོགས་པའི་བསྟན་པ་བསླབ་པ་གསུམ་
དང༌། བསྐྱེད་རྫོགས་ཀྱི་རྣལ་འབྱོར་ཟབ་མོར་མངའ་བརྙེས་པ་དང་།
རང་རྒྱུད་སྨིན་བྱེད་ཕར་ཕྱིན་དྲུག་དང་། གཞན་རྒྱུད་སྨིན་བྱེད་བསྡུ་
བའི་དངོས་པོ་བཞིའི་སྒོ་ནས་རྒྱལ་སྲས་ཀྱི་སྤྱོད་པ་རྒྱ་མཚོ་ལྟ་བུའི་ཕ་
རོལ་ཏུ་གཤེགས་པའི་ཚུལ་ཞིབ་མོར་འགོད་དུ་མཆིས་མོད་ཀྱང་། ཡི་
གེའི་ཁུར་ལྕི་བར་འགྱུར་བའི་ཕྱིར་གོང་དུ་མཚོན་ཙམ་བཀོད་པ་འདིས་
608

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
དཔྱོད་ལྡན་རྣམས་ཀྱིས་ཕལ་ཆེར་རྟོགས་ནུས་པར་བསམས་ནས་ཆོག་
ཤེས་པར་བྱས་ཏེ། རྒྱས་བར་མ་བཀོད་དོ། ། རྣམ་ཐར་གྱི་གཙོ་
བོ་ནི། དུས་ཀྱི་ཡང་སྙིགས་འདིར་རྣམ་འདྲེན་བུ་རམ་ཤིང་བའི་ལུང་
རྟོགས་ཀྱི་བསྟན་པ་སྤྱི་དང་། ཁྱད་པར་བློ་བཟང་འཇམ་དཔལ་སྙིང་
བོའི་རིང་ལུགས་དྲི་མས་ཅུང་ཟད་ཀྱང་མ་གོས་པ་གང་ཉིད་འཆད་
རྩོད་རྩོམ་གསུམ་གྱི་སྒོ་ནས་མདོ་སྔགས་མཐའ་དག་བཤད་སྒྲུབ་གང་གི་
ཡང་གྲྭ་ཟུར་མ་ཉམས་པར་སྤེལ་བ་འདི་ཉིད་ལགས་པས། ཚུལ་འདི་
དག་ལས་བརྩམས་ཏེ་ཅུང་ཟད་གླེང་ན། དེ་ཡང་ཐོག་མར་འཆད་
པའི་ཡོན་ཏན་མངའ་ཚུལ་བརྗོད་པ་ལ། གང་འཆད་རྒྱུའི་ཆོས་ནི།
མདོ་ལས། སྡུག་བསྔལ་དག་ནི་ཐམས་ཅད་དང་། །སྒྲིབ་པ་ཀུན་
སེལ་དམ་པའི་ཆོས། །ཞེས་གསུངས་པ་ལྟར་གང་ཞིག་སྤྱད་ཅིང་་་་་
ཉམས་སུ་བླངས་ན་སྡུག་བསྔལ་དང་སྒྲིབ་པ དེ་དག་གི་རྒྱུ་དང་
བཅས་པ་ཟད་པར་བྱེད་པའི་ཐབས་སུ་འགྱུར་བ་འབའ་ཞིག་ཡིན་ལ།
དེ་ཡང་རྒྱུད་བླ་མ་ལས། གང་ཞིག་དོན་ལྡན་ཆོས་དང་ཉེར་འབྲེལ་
ཞིང་། །ཁམས་གསུམ་ཀུན་ནས་ཉོན་མོངས་སྤོང་བྱེད་གསུངས། ཞི་
བའི་ཕན་ཡོན་སྟོན་པར་མཛད་པ་གང༌། །དེ་ནི་དྲང་སྲོང་གསུང་ཡིན།
ཞེས་པ་ལྟར་གྱི་སྤོབས་པ་བཞི་ལྡན་ནམ། ཡང་ན། རིགས་པའི་
དབང་ཕྱུག་གིས། འབྲེལ་བ་དང་ནི་རྗེས་མཐུན་ཐབས། །སྐྱེས་བུའི་
དོན་ནི་རྗོད་བྱེད་ངག ། ཅེས་པ་ལྟར་གྱི་ཁྱད་པར་གསུམ་ལྡན་གྱི་
རྒྱལ་བའི་བཀའ་དང་། དེའི་དགོངས་འགྲེལ་གྱི་བསྟན་བཅོས་ཚད་
ལྡན་ཁོ་ན་ཡིན་ལ། དེ་ལྟ་བུའི་མདོ་རྒྱུད་གང་འཆད་ནའང་ཐོག་
མར་འཆད་བྱའི་གཞུང་དོན་ཉིད་ཀྱི་ཐུགས་སུ་ཆུད་པར་མཛད་རྗེས་
མཁས་མིང་དང་། ཟང་ཟིང་རང་དོན་ཡིད་བྱེད་སོགས་ཀུན་སློང་མ་
609

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དག་པའི་དྲི་མ་མཐའ་དག་རྒྱང་རིང་དུ་བསྲིངས་ཏེ། གཞན་ལ་ཕན་
འདོད་ཀྱི་བསམ་པ་བྱམས་སྙིང་རྗེ། བྱང་ཆུབ་ཀྱི་སེམས་རིན་པོ་ཆེ་
འབའ་ཞིག་གིས་ཀུན་ནས་བསླངས་ཏེ། གང་ཞིག་འཆད་ནའང་
རྗོད་བྱེད་ཀྱི་བརྡ་དག་པ། གང་ནས་འཆད་ཀྱང་ཚིག་དོན་འབྲེལ་
ཆགས་པ། ཅི་ཙམ་འཆད་ཀྱང་ཚད་ཧ་ཅང་རན་པ། ཇི་ལྟར་
འཆད་ཀྱང་ལུང་རིགས་དང་མི་འགལ་བར་དོན་ཤིན་ཏུ་འཐད་པ།
གདུལ་བྱའི་དབང་བོ་དང་འཚམ་པར་གོ་རྒྱུ་ཆེ་ཞིང་རྒྱུད་ལ་ཕན་པ།
བློ་དང་ལྡན་པ་ཐམས་ཅད་ཀྱི་རྒྱུད་ལ་དགའ་བ་བླ་ན་མེད་པ་སྐྱེད་ནུས་
པ་སོགས་སྤྱིར་འཆད་པའི་ཡོན་ཏན་མཐའ་ཡས་པ་མངའ་ཞིང་།
ཁྱད་པར་གཞུང་ཆེན་པོ་དག་འཆད་ཚེ། བཤད་བྱ་རྩ་བའི་མདོ་གང་
ཡིན་པ་དང་དེའི་ཚིག་དང་དོན་མ་ལུས་ཞིབ་ཏུ་འདོམས་པར་མཛད་
ཅིང་། དེ་ནས་རྒྱ་གར་མཁས་པའི་གཞུང་རྩ་འགྲེལ་གང་མཆིས་་
དང་། དེ་དག་ཏུ་གསུང་ཚུལ་གང་མཆིས་ལྷུག་པར་སྐབས་དབྱེ་ནས་
འཆད་པ་དང༌། བོད་སྔ་རབས་ཀྱི་མཁས་པས་འགྲེལ་བ་འཐད་ལྡན་
དག་དང་། བུ་སྟོན་རིན་པོ་ཆེ་དང་བླ་མ་རེད་འདའ་བ་སོགས་ཀྱི་
གཞུང་འགྲེལ་དང་། ཁྱད་པར་ཁམས་གསུམ་འགྲོ་བའི་བླ་མ་ཤར་
ཙོང་ཁ་བ་ཡབ་སྲས་ཀྱི་ལེགས་བཤད་གཞིར་བཟུང་ཐོག ཕྱིས་ཀྱི་
ཡིག་ཆ་མང་བོ་བསྡུར་ནས་གསུང་ཟིན་མཐུན་པ་དང་མི་མཐུན་པ་
རྣམས་ལ་དགག་གཞག་གི་སྤྲས་པ་རྒྱ་ཆེན་པོ་གནང་སྟེ། དཔེ་དང་
གཏན་ཚིགས་དུ་མའི་སྒོ་ནས་ཚིག་དོན་མ་ལུས་པ་གསལ་བོར་སྟོན་
པར་བྱེད་ཅིང་། དེ་ཡང་འོལ་ཚོད་དང་ཕྱོགས་རེ་བ་ཙམ་མ་ཡིན་
པར་ཐོག་མར་རྩ་འགྲེལ་སྦྲགས་ཏེ་སློབ་མ་རྣམས་ལ་གཞུང་དོན་གྱི་གོ་
བ་གཏིང་ཟབ་ཆགས་པ་ལ་ནན་ཏན་གནང་ཞིང་། དེ་ནས་སྤྱི་དོན་
610-

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཆོད་ཆེ་བ་རེ་རེའི་ནང་དུ་འགག་སྡོམ་གལ་ཆེ་ཤོས་ཐམས་ཅད་བསྡུས་
ནས་གསུངས་པས་གཞུང་གི་སྤྱི་ཁོག་ཡིད་ལ་འཆར་སླ་བ་དང་། བྱེ་
བྲག་གི་དོན་ཚན་སོ་སོའི་སྐབས་ཕྱེ་སྟེ་གསུངས་པས་བརྗོད་བྱ་ཐ་དད་
པ་མཐའ་དག་ལ་ངེས་པ་སྟེར་ཕུལ་ཆེ་བ་དང་། ཚིག་དོན་སྤྲས་ཏེ་
ཚིག་གཅིག་ཀྱང་ལུས་པ་མེད་པར་བཤད་པ་གནང་བས་བློ་སྐྱེད་མཐའ་
ཆོད་པ་དང་། ཁྱད་པར་གཞུང་གི་དཀའ་གནས་དང་དོགས་པ་ཡོད་
པ་དག་གི་ཐད་ལ་དགག་གཞག་དང་བཅས་ཏེ་ལུང་དང་རིགས་པས་
བརྡར་ཤ་བཅད་དེ་གསུངས་པས། ཆོས་ཉན་པའི་གྲལ་དེར་ཡོད་
པའི་མཁས་པ་རྣམས་ལ་གཞུང་གི་དཀའ་གནས་ཀྱི་སྟེང་ནས་བློ་སྐྱེད་
ཆེན་པོ་དང་བློ་དམན་རྣམས་ལའང་རང་རང་གི་དབང་བོ་དང་འཚམ་
པའི་བློ་སྐྱེད་རེ་མི་འབྱུང་བ་མི་སྲིད་པ་ནི། གསུང་གི་བདུད་རྩི་ལ་
ལོངས་སྤྱོད་པའི་སྐལ་བཟང་ཅན་ཐམས་ཅད་ལ་མཐུན་སྣང་དུ་གྲུབ་པ་
ཞིག་ཡིན་ནོ། ། ལམ་རིམ་དང་བློ་སྦྱོང་། བསྐྱེད་རྫོགས་སོགས་ཀྱི་
གཟབ་ཁྲིད་གནང་བའི་ཚེ་གཞན་གྱི་ཟེར་སྒྲོས་དང་བཤད་གཡམ་ཙམ་
མ་ཡིན་པར་ཉིད་ཀྱིས་ཇི་ལྟར་ཐུགས་ཉམས་སུ་བཞེས་པའི་མྱོང་ཐོག་
ནས་འཆད་པར་མཛད་ཅིང་། ཟབ་གནད་མ་ལུས་པ་རྫོགས་པར་
སྟོན་པ་གནང་བས། གདུལ་བྱའི་རྒྱུད་ལ་ཉམས་ལེན་གྱི་རིམ་པ་
རྣམས་ངོ་འཕྲོད་ཅིང་འཆར་སླ་བ་དང་། དབང་དང་རྗེས་གནང་
སོགས་གནང་བའི་ཚེ་ཕྱག་ལེན་ཕྲ་མོ་ལའང་སླ་ཆོས་གཏན་ནས་མི་
གནང་བར་མཁས་གྲུབ་གོང་མ་རྣམས་ཀྱི་ཕྱག་ལེན་མཐོང་རྒྱུད་ཇི་ལྟ་
བ་བཞིན་མཛད་པ་དང་། རབ་བྱུང་དང་བསྙེན་རྫོགས་ཀྱི་མཁན་་
པོ་གནང་བའི་ཚེ་ཆོས་འདུལ་བའི་དགོངས་དོན་དང་འདུལ་འཛིན་
གོང་མ་རྣམས་ཀྱི་ཕྱག་སྲོལ་ཇི་ལྟ་བ་བཞིན་གནང་བ་ལས། ཕྱག་
611

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལེན་ཕྲ་མོ་ཙམ་ལ་ཡང་བཅོས་དང་སླ་ཆོས་གཏན་ནས་གནང་བར་མི་
མཛད་པ་དང་། ས་ཁྱི་ལོ་ནས་དཔེ་གཟིགས་རྒྱ་ཆེར་གནང་བས་གོ་
སྐབས་མེད་པར་བགྲང་བྱ་བཅུ་ཕྲག་འགའ་འདས་ཤིང་། ཕྱིས་་་་
དགུང་ལོ་བགྲེས་ཚུལ་བཞེས་ནའང་། དཔེ་ཁྲིད་གནང་སྐབས་སུ་རྒྱ་
བོད་ཀྱི་གཞུང་གང་ཞིག་འདྲེན་དགོས་ནའང་ཐུགས་ཐོག་ནས་ཤར་
ཤར་འགྲོ་བ་དང༌། གཞུང་གི་དཀའ་གནས་དང་སྙན་རྒྱུད་མན་ངག་
རྣམས་གསུངས་པའི་ཚེ་རྒྱ་བོད་ཀྱི་གཞུང་མང་བོའི་གསུང་ཚུལ་འདྲ་
མིན་དག་དང་བླ་མ་གོང་མ་རྣམས་ཀྱི་གསུང་རིས་ཅུང་ཟད་ཀྱང་མ་
བསྙེལ་བར་སྩོལ་བ་གནང་བས། དགེ་བའི་བཤེས་གཉེན་ཆེན་པོ་
དག་ཀྱང་ཐུགས་ཤིན་ཏུ་ངོ་མཚར་ཏེ། འདི་ནི་མ་མཐའང་མི་བརྗེད་
པའི་གཟུངས་ཐོབ་པའམ་ལྷག་པའི་ལྷས་རྗེས་སུ་བཟུང་བའི་རྟགས་
མཚན་བླ་ན་མེད་པ་ཞིག་ཏུ་ངེས་ཏེ། གཞན་དུ་ན་འདི་ལྟ་བུ་ག་ལ་
འོང་། ཞེས་བསྔགས་པ་བརྗོད་པ་བདག་གིས་དངོས་སུ་ཐོས་སོ། །
དེ་ལྟར་བསྟན་པ་རིན་པོ་ཆེ་མཆོག་ཏུ་གཅེས་པར་དགོངས་པའི་ལེགས་
མཛད་དང་། འཆད་པའི་ཡོན་ཏན་ཤིན་ཏུ་རྒྱ་ཆེན་པོ་མངའ་ནའང་
ཇི་ལྟ་བ་བཞིན་ནི་ཡི་གེས་མཚོན་པའི་གནས་མིན་པ་མཁྱེན་པར་་་་
བྱའོ། །རྩོད་པའི་ཡོན་ཏན་རྨད་དུ་བྱུང་བ་མངའ་བའི་ཚུལ་ཡང་།
ཇི་སྐད་དུ། · རྒྱལ་དང་ཕ་རོལ་ཕམ་སྤངས་པས། །ཉེ་བར་ཞི་བའི་
བདེ་བ་ཐོབ། ། ཅེས་གསུངས་པ་ལྟར་རང་ཉིད་རྒྱལ་བ་དང་་་་
གཞན་ཕམ་འདོད་སོགས་ཀུན་སློང་ངན་པ་ཐམས་ཅད་རིང་དུ་དོར་ཏེ་
རང་གིས་དོན་དེ་ཉིད་གསལ་བར་རྟོགས་པར་འདོད་པའི་གུས་པ།
གཞན་གྱི་ལོག་རྟོག་སེལ་བར་འདོད་པའི་སྙིང་རྗེ ཕ་རོལ་བོ་ལ་
ཟབ་མོའི་དོན་སྟོན་པར་འདོད་པའི་བྱམས་པ། རྒྱལ་བའི་བསྟན་པ་
612

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
རིན་པོ་ཆེ་རིང་དུ་གནས་པར་འདོད་པའི་ལྷག་བསམ་བཅས་ཀྱིས་ཀུན་
ནས་བསླང་སྟེ། ཕན་ཚུན་ཤགས་འགྱེད་པ་ཙམ་དང་། རྩ་བའི་
ཚིག་དོན་གར་སོང་མི་ཤེས་པར་སྐབས་མ་ཡིན་པའི་རྩོད་པས་ཁ་རྩལ་
འགྲན་པ་ལྟ་བུ་གཏན་ནས་མི་གནང་བར། བཞིན་གྱི་མདངས་་་
གསལ་ཞིང་རྣམ་དཔྱོད་མཛེས་པ། དོན་དང་ལྡན་པའི་གསུང་སྨྲ་
ཞིང་ཕ་རོལ་བོ་དམའ་འབེབས་པའི་ཚིག་མདའ་མི་འཕེན་པ། རྩ་
འགྲེལ་གྱི་དོན་ལ་གཞོལ་ཞིང་ལུང་དང་རིགས་པའི་སྒྲུབ་བྱེད་རྣོ་ལ་
གསལ་བ་བཅས་ཀྱི་སྒོ་ནས་གཞུང་ལུགས་རྒྱ་མཚོ་ལྟ་བུ་ལ་ཐོས་བསམ་
གྱི་ངལ་བ་མང་དུ་བརྟེན་པའི་མཁས་པའི་ཚོགས་དང་ལྷན་ཅིག་ཏུ།
མདོ་སྔགས་ཀྱི་གཞུང་ཆེན་པོ་རྣམས་ཀྱི་དཀའ་བའི་གནས་བརྒལ་་་
བརྟགས་ཀྱིས་གཏན་ལ་འབེབས་པར་མཛད་པའི་ཚེ། ཐལ་འགྱུར་
དང་གཏན་ཚིགས་ཀྱིས་ཕ་རོལ་བོའི་ལོག་པར་བཟུང་བའི་དམ་བཅའ་
རྣམས་བྱེ་མའི་འཆང་བུ་ལྟར་ཞིག་པར་གྱུར་ནས་དེ་དག་གི་མཁས་
པའི་སྙེམས་པ་གཏོར་བས་སྐྲག་པ་དང་འདར་བ་དང་ཞུམ་པའི་ངང་
ཚུལ་ལྷུར་བཞེས་སུ་བཅུག་པ་མང་བོ་བྱུང་སྣང་ལ། གཞན་གྱིས་
བརྒལ་པ་ལ་ལན་གནང་བའི་ཚེ་ཡང་ལྷག་ཆད་ནོར་འཁྲུལ་སོགས་ཀྱི་
སྐྱོན་དང་བྲལ་ཞིང་། གཞུང་སོ་སོའི་སྤྱི་སྐད་དང་། གྲུབ་མཐའ་སོ་
སོའི་འདོད་ཚུལ་མ་འདྲེས་པར་ལུང་རིགས་དང་མཐུན་པའི་ལེགས་
བཤད་བདུད་རྩིས་གཟུ་བོར་གནས་པའི་དཔྱོད་ལྡན་རྣམས་མཆོག་ཏུ་
ཚིམ་པར་མཛད་ཅིང་། གླགས་འཚོལ་འདོད་པ་དག་གིས་ལུང་་་་
རིགས་མཐའ་ཡས་པ་དང་། ཐ་ན་གཡོ་ཟོལ་སྣ་ཚོགས་ལག་ཏུ་་་་
བསྟར་ཏེ་གནོད་བྱེད་ཁབ་འགྲོ་འབུག་འགྲོ་ཇི་ལྟར་བྱས་ཀྱང་། གང་
གཞིར་བཞག་པའི་གྲུབ་མཐའི་གནད་ལས་མི་འདའ་ཞིང་། དམ་
613

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
བཅའ་རྣམས་རྡོ་ལ་བཏབ་པའི་ཕུར་བ་ལྟར་གྱུར་ཏེ། ཞལ་འཛིན་ལ་
ལྡོག་འཇུག་གི་གླགས་འཚོལ་བའི་སྐབས་གཏན་ནས་མི་རྙེད་པ་དང་།
དམ་བཅའ་ཆེན་མོ་དང་། འཛིན་གྲྭ་གཏུགས་ཕར་ཕྱིན་སྟོན་མོའི་
དམ་བཅའ་གྲལ་འཕྲོས་ཚོགས་གླེང་སོགས་རྩོད་པ་གནང་བའི་སྐབས་
གང་དུའང་ཉིད་ཀྱི་སྤོབས་པ་ཡོངས་སུ་གཏུགས་ནས་རྩོད་པ་མཚམས་
བྱས་པ་ཞིག་ཡུལ་དུས་གང་དུའང་མ་བྱུང་ལ། སྙིགས་དུས་འདིར་
ཕྱོགས་གླང་ཆོས་གྲགས་མངོན་སུམ་དུ་བྱོན་པ་དང་མཚུངས་པའི་་
རིགས་པའི་རྒྱལ་རྔ་བརྡུང་བར་མཛད་པའི་ཕྱོགས་ཐམས་ཅད་ལས་
རྣམ་པར་རྒྱལ་བའི་རྩོད་པའི་ཁྱུ་མཆོག་འདི་འདྲ་ནི། སྲིད་མཐའ་
ཙམ་ལས་མི་སྣང་ངོ་། ། རྩོམ་པའི་ཡོན་ཏན་བླ་ན་མེད་པ་མངའ་
བའི་ཚུལ་ཡང་། བསྡུ་བ་ལས་བསྟན་བཅོས་རྩོམ་པའི་རྒྱུའི་ཀུན་སློང་
དྲུག་དང་། རྩོམ་པ་པོ་ལ་ཡོན་ཏན་བཞི་ལྡན་དགོས་པར་གསུངས་
པ་རྣམས་དམ་པ་འདི་ལ་ཡར་ལྡན་གྱིས་ཚང་ན་ཡང་དེ་དག་རེ་རེ་དང་
སྦྱར་ཏེ་རྒྱ་ཆེར་སྤྲོས་ན་ཡིག་ཚོགས་ཆེ་བར་འགྱུར་བས་མི་འབྲི་ལ།
ཡོངས་གྲགས་ལྟར་བསྟན་བཅོས་རྩོམ་པ་ཕུན་སུམ་ཚོགས་པ་འབྱུང་
བའི་རྒྱུ་ལ་ཤེས་བྱ་རིག་པའི་གནས་ལྔ་ལ་མཁས་པ། རྫོགས་པའི་
སངས་རྒྱས་ནས་བཟུང་སྟེ་དམ་པ་བར་མ་ཆད་པའི་མན་ངག་དང་
ལྡན་པ། བླ་མ་དང་ཡི་དམ་གྱི་གསུང་གིས་གནང་བ་ཐོབ་པ་གསུམ་
ཡོད་ཅིང་། དེ་དག་རེ་རེས་ཀྱང་གཞུང་རྩོམ་ནུས་ན། རྗེ་འདི་ལ་
དེ་གསུམ་ག་ཕུན་སུམ་ཚོགས་པར་ཚང་བས་གཞུང་རྩོམ་པའི་རྒྱུ་རྨད་
དུ་བྱུང་བ་མངའ་བ་ཡིན་ནོ། ། དེར་བརྟེན་མཁས་གྲགས་དང་
འཇིག་རྟེན་ཆོས་བརྒྱད་ཀྱིས་མ་གོས་ཤིང་། ཐུགས་རྒྱལ་གྱི་རྣམ་པ་
ཅུང་ཟད་ཀྱང་མེད་པར་གཞན་གྱི་སྡུག་བསྔལ་སེལ་བར་འདོད་པའི་
614

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
སྙིང་རྗེ། གཞན་གྱི་གཞུང་དོན་རྟོགས་པ་ལ་ཕན་འདོགས་པར་་
འདོད་པའི་བྱམས་པ། རང་གཞན་གྱི་རྒྱུད་ལ་དགེ་རྩ་རླབས་པོ་ཆེ་
བསྐྲུན་འདོད་ཀྱི་ལྷག་བསམ་བཅས་ཀྱིས་བསྟན་བཅོས་པོད་ཆེན་ལྔ་
བཀའ་རྩོམ་གནང་བ་ལས། སྟོན་པའི་རྣམ་ཐར་ནི་ཇོ་ནང་སྒྲོལ་བའི་
མགོན་པོའི་ལེགས་བཤད་གཞིར་བཟུང་ཐོག་མདོ་རྒྱུད་ལས་བྱུང་བའི་
སྟོན་པའི་མཛད་པ་དག་ཕྱོགས་གཅིག་ཏུ་བསྡུས་ནས་བརྩམས་པ་ཡིན་
ལ། རྒྱན་འཇུག་གི་འགྲེལ་བ་སོགས་ནི་གཞུང་གི་འབྲུ་འགྲེལ་གཙོ་
བོར་མཛད་ནས་བརྩམས་པ་དང་། མངོན་པ་མཛོད་ཀྱི་ཟུར་མཆན་
སོགས་ནི་ཐོག་མར་གཞུང་གི་སྤྱི་ཁོག་ལེགས་པར་བཟུང་སྟེ། དཀའ་
བའི་གནད་རྣམས་སྟོན་པ་གནང་ཞིང་། གཞུང་གཞན་གྱི་ལུང་མང་
བོས་ཟུར་བརྒྱན་ཏེ། དེ་དག་ཕན་ཚུན་གུང་བསྒྲིགས་ནས་ལུང་་
རིགས་ཀྱིས་བརྡར་ཤ་ལེགས་པར་བཅད་དེ་བརྩམས་པ་ཡིན་ནོ། །
རྗེ་འདིས་མདོ་སྔགས་ཀྱི་གཞུང་ཆེ་བ་དག་དང་། ཐ་ན་ཚིགས་་་་
བཅད་ཤོ་ལོ་ཀ་ཡན་ཆད་ཀྱི་བཀའ་རྩོམ་གང་གནང་ཐམས་ཅད་འགལ་
ཟླས་མ་འབྲེལ་བ་དང་། ནོར་འཁྲུལ་སོགས་ཀྱི་སྐྱོན་དང་བྲལ་ཞིང་།
བརྗོད་བྱའི་གཞུང་དོན་བརླིང་ཞིང་ཟབ་པ་རྣམས་ཀྱང་སྐབས་ཕྱེ་ནས་
གསལ་བའི་ཚིག་གིས་གྲོལ་བས་རྟོགས་སླ་བ། རྗོད་བྱེད་ཚིག་གི་
སྡེབས་སྙོམས་ཤིང་སྙན་ཞིང་འཇེབས་ལ་འབྲེལ་ཆགས་ཤིང་ཀློག་བདེ་
ལ་ཉན་སྤྲོ་བ། ཚིག་གོང་འོག་མི་ཟློས་ཤིང་ཕྱི་མ་སྔ་མའི་སྒྲུབ་བྱེད་དུ་
འགྲོ་ལ་ཚགས་དམ་པ། སྡུད་རྒྱུ་མེད་པའི་སོགས་སྒྲས་དབེན་ཅིང་
དཀའ་བའི་གནས་རྣམས་གནད་དུ་བཟུང་ནས་མཐའ་ཆོད་པར་སྟོན་
པ་སྟེ། མདོར་ན་གང་གི་བཀའ་རྩོམ་དག་ལ་བརྗོད་བྱ་རྗོད་བྱེད་
གང་ཐད་ནས་རྟོག་གེ་ལ་སྦྱངས་པ་དག་གིས་ལན་གྲངས་བརྒྱ་སྟོང་དུ་
615

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དཔྱད་ཀྱང་། སྐྱོན་གྱི་ཆ་ཕྲ་མོ་ཙམ་ཡང་རྙེད་པའི་སྐབས་མེད་པར་
མ་ཟད། མང་ཐོས་གཟུ་བོར་གནས་པའི་མཁས་པ་རྣམས་མགུ་བ་
སྐྱེད་པའི་ལེགས་བཤད་ཆེས་རྨད་དུ་བྱུང་བ་འབའ་ཞིག་དང༌། སྐལ་
བཟང་བློ་གསལ་ཐར་བ་འདོད་པ་རྣམས་ཀྱི་བློ་གྲོས་ཀྱི་པདྨ་འབྱེད་
པའི་སྣང་བྱེད་དང་། ཐར་ལམ་ལེགས་པར་གསལ་བའི་སྒྲོན་མེ།
ཐུབ་བསྟན་ནོར་བུའི་ཁང་བཟང་མཛེས་པར་བྱེད་པའི་རྒྱན་དུ་གྱུར་པ་
ཁོ་ན་ཡིན་ནོ། །དེ་ལྟ་བུའི་ལེགས་བཤད་བཀའ་རྩོམ་གནང་བ་ཡང་
སངས་རྒྱས་བཅོམ་ལྡན་འདས་ཤཱཀྱ་ཐུབ་པའི་མཛད་ཆེན་གྱི་བསྟོད་པ་
པདྨ་དཀར་བོ། ..རྒྱལ་བ་ཤཱཀྱ་ཐུབ་པའི་མཛད་ཆེན་རྣམ་པར་ཐར་བ་
པདྨ་དཀར་བོའི་ཕྲེང་བ། འདུལ་བའི་གཞི་གསུམ་ཉམས་སུ་ལེན་
ཚུལ་བརྗེད་བྱང་དུ་བཀོད་པ། བློ་སྦྱོང་དོན་བདུན་མའི་འགྲེལ་བ་
མན་ངག་བདུད་རྩིའི་ཆུ་རྒྱུན། ཁྱད་པར་འཕགས་བསྟོད་ཀྱི་འགྲེལ་
བ་ངོ་མཚར་མུ་ཏིག་ཕྲེང་བ། ལྷ་ལས་ཕུལ་བྱུང་གི་བསྟོད་པའི་་་་་
འགྲེལ་བ་རྨད་བྱུང་མུ་ཏིག་ཕྲེང་བ། ཆོས་མངོན་པ་མཛོད་ཀྱི་ཚིག་
ལེའུར་བྱས་པའི་མཆན་འགྲེལ་ཉི་མའི་འོད་ཟེར། དམ་པའི་ཆོས་
མངོན་པ་མཛོད་ཀྱི་ཟུར་མཆན་ཡིད་ཀྱི་མུན་སེལ། ཤེས་རབ་ཀྱི་ཕ་
རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་
རྒྱན་གྱི་འགྲེལ་བ་ཚིག་དོན་གསལ་བའི་སྣང་བ། བསྟན་བཅོས་ཆེན་
པོ་དབུ་མ་འཇུག་པའི་འགྲེལ་བ་དོན་གསལ་བ། འགྲེས་རྐང་བརྒྱ་རྩ་
བརྒྱད་ཀྱི་རྣམ་བཤད་གསུང་རབ་སྒྲོན་མེ། གཏན་ཚིགས་རིག་པའི་
ཆོས་
སྣང་བ། གསུམ་གྱི་རྣམ་གཞག་མཁས་པའི་གསུང་རྒྱུན།
ཤེར་མདོའི་གླེང་གཞི་དང་མངོན་རྟོགས་རྒྱན་འགྲེལ་བ་དང་བཅས་
པའི་མཆོད་བརྗོད་ཀྱི་སྐབས་ཅུང་ཟད་བཤད་པ་ཕར་ཕྱིན་རྒྱ་མཚོའི་
616

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
འཇུག་ངོགས། བསྟན་བཅོས་ཆེན་པོ་ཚད་མ་རྣམ་འགྲེལ་གྱི་ལེའུ་
གཉིས་པའི་འགྲེལ་བ་རིགས་པའི་མེ་ལོང་། ལས་འབྲས་ཀྱི་རྣམ་
གཞག་ཅུང་ཟད་བརྗོད་པ་མང་ཐོས་རྒན་པོའི་འབེལ་གཏམ། ཐེག་
པ་ཆེན་པོ་རྒྱུད་བླ་མའི་བསྟན་བཅོས་ཀྱི་བསྡུས་དོན་རིན་ཆེན་སྒྲོན་མེ།
དམ་པའི་ཆོས་འདུལ་བ་སྤྱིའི་རྣམ་གཞག་ཚངས་སྤྱོད་བདུད་རྩིའི་རོལ་
མཚོ། བཅོམ་ལྡན་ཀུན་རིག་རྣམ་པར་སྣང་མཛད་ཆེན་པོའི་བསྙེན་
ཡིག་ཕན་བདེ་དཔལ་སྟེར། འཇིགས་བྱེད་ཀྱི་བསྙེན་ཡིག བཀའ་
པོཏ་ལྔའི་ས་བཅད། སུམ་ཅུ་བའི་འགྲེལ་བ། བསྙེན་གནས་ཀྱི་
འབོག་ཆོག གཅན་ཚའི་མ་ཎིའི་དཀར་ཆག སྨན་གྱི་རྩ་བ་་་་་
ཐུགས་རྒྱུད་ཀྱི་འགྲེལ་བ། རྩའི་ཕྱག་ལེན དྷི་ཚའི་སྒྲིག་ཡིག
སྔགས་ཀྱི་ཟིན་བྲིས་སོགས་བཞུགས་སོ། ། གོང་ནས་རྗེ་བཙུན་བླ་
མ་མཆོག་གི་ཐོས་བསམ་སྒོམ་པ་དང་འཆད་རྩོད་རྩོམ་པ་སོགས་ཀྱི་
ཡོན་ཏན་ཅུང་ཟད་བརྗོད་པ་འདི་ཡང་སྙན་ངག་གི་རབ་རྟོག་དང་
ཟོལ་བསྟོད་ལྟ་བུ་མ་ཡིན་པར་རྒྱུས་ཡོད་གཟུར་གནས་དད་ལྡན་ཡོངས་
ལ་ཐུན་མོང་དུ་གྲུབ་པ་ཞིག་ཡིན་པར་མ་ཟད། ཁྱད་པར་མཁས་
གྲུབ་དམ་པ་འགའ་ཞིག་གིས་མགོན་པོ་གང་ལ་བསྔགས་པ་གནང་བའི་
གསུང་ཚད་མ་ལ་བརྟེན་ནས་བྲིས་པ་ཡིན་པས། དེའི་ཚུལ་ཅུང་ཟད་
འགོད་ན། སྤངས་རྟོགས་ཡོན་ཏན་བྱེ་བའི་མངའ་བདག་ཐུབ་་་་་
བསྟན་འཛིན་པ་ཀུན་གྱི་དབུས་ན་རྒྱལ་མཚན་གྱི་ཏོག་ལྟར་མངོན་པར་
མཐོ་བ་རྗེ་གུང་ཐང་བས། རྣམ་དག་བསླབ་གསུམ་རྩ་བ་རབ་བརྟན་
ཅིང་། །མདོ་སྔགས་ཆོས་ཚུལ་གཟིགས་པའི་ཡེ་ཤེས་ཀྱིས། །ཡོན་ཏན་
ཁོ་ལག་རྒྱ་མཚོའི་ཁྱོན་བརྒལ་བ། །བཤེས་གཉེན་དཔག་བསམ་དབང་
བོར་གསོལ་བ་འདེབས། །འདུལ་བ་འབུམ་སྡེར་ཡོན་ཤཱཀྱ་རྣམ་གཉིས་
617

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དང་། ཚད་མའི་གཞུང་ལ་ཕྱོགས་གླང་ཆོས་གྲགས་བཞིན། །མངོན་
པའི་སྡེ་ལ་ཐོགས་མེད་སྐུ་མཆེད་དང་། །དབུ་མའི་གཞུང་ལ་ཀླུ་སྒྲུབ་
ཡབ་སྲས་ལྟར། །མིང་ཙམ་མིན་པའི་དོན་གྱི་དགེ་བའི་བཤེས། །
དཔལ་ལྡན་བླ་མ་ཁྱེད་ལ་གསོལ་བ་འདེབས། །འདི་དང་ཕྱི་མ་བར་
དོའི་གནས་སྐབས་སུ། །འབྲལ་མེད་དགྱེས་བཞིན་རྗེས་སུ་གཟུང་དུ་
གསོལ།· །དེང་ནས་སྐྱེ་བའི་ཕྲེང་བ་ཐམས་ཅད་དུ། །ཁྱོད་དང་རྨི་
ལམ་དུ་ཡང་མི་འབྲལ་ཞིང་། །ཟབ་རྒྱས་གསུང་གི་བདུད་རྩིའི་རོ་མྱང་
སྟེ། །ཟུང་འཇུག་རྡོ་རྗེ་འཆང་གི་ས་ཐོབ་ཤོག །ཅེས་དགེ་བའི་
བཤེས་གཉེན་ཆེན་པོ་ཡེ་ཤེས་རྒྱ་མཚོའི་རྗེས་འཛིན་གསོལ་འདེབས་
འདི་ཡང་༔དད་བརྩོན་ལྡན་པ་ཡོན་ཏན་རྒྱ་མཚོས་བསྐུལ་ངོར།
༧ཤཱཀྱའི་དགེ་སྦྱོང་གུང་ཐང་བསྟན་པའི་དབང་ཕྱུག་གིས་བྲིས་པའོ། །
ཞེས་དང་། རྒྱལ་བསྟན་གསལ་བའི་སྒྲོན་མེ་མཁས་ཤིང་གྲུབ་པའི་
དབང་ཕྱུག་ལ་མོ་ཡོངས་འཛིན་རིན་པོ་ཆེས་ཀྱང་། རྒྱལ་བ་ཀུན་གྱི་
ཡེ་ཤེས་འཇམ་དཔལ་དབྱངས། །ངུར་སྨྲིག་གར་མཛད་བློ་བཟང་དང་
བཾའི་མགོན། །དཀྱིལ་འཁོར་རྒྱ་མཚོའི་བདག་པོར་མངོན་བཞེངས་
པ། །དྲིན་ཅན་རྩ་བའི་བླ་མར་གསོལ་བ་འདེབས། །ཡེ་ཤེས་ལྔ་ལྡན་
རྒྱལ་བ་ཙོང་ཁ་བའི། །དྲི་མེད་ལུགས་བཟང་མདོ་སྔགས་བསྟན་པའི་
གནད། ། བཤད་དང་སྒྲུབ་པས་རྒྱ་མཚོའི་གོས་ཅན་མཐར། །སྤེལ་
མཛད་དྲིན་ཅན་བླ་མཪ་གསོལ་བ་འདེབས། །གཞོན་ནུ་ཉིད་ནས་
མཁས་པའི་དེད་དཔོན་ལ། །བརྟེན་ནས་མདོ་རྒྱུད་གཞུང་ལུགས་རྒྱ་
མཚོའི་འཇིངས། །ཐོས་བསམ་སྒོམ་པའི་གྲུ་ཡིས་ཉེར་བརྒལ་ནས། །
རྒྱལ་བའི་གདུང་འཚོབ་གྱུར་ལ་གསོལ་བ་འདེབས། །རབ་འབྱམས་
གཞུང་བརྒྱ་མང་དུ་ཐོས་པས་མཁས། །སྒོ་གསུམ་བག་ཡོད་ཁྲིམས་
618

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་
ཀྱིས་བསྡམས་པས་བཙུན། །གཞན་ཕན་རིན་ཆེན་སེམས་མཆོག་་་་
འབྱོངས་པས་བཟང་། །ཐེག་མཆོག་དགེ་བའི་བཤེས་ལ་གསོལ་བ་་
འདེབས། །འཆད་པས་མདོ་སྔགས་བདུད་རྩིའི་ཆུ་གཏེར་འགྱེད། །
རྩོད་པས་སྨྲ་ངན་རྨོངས་པའི་དྲ་བ་གཅོད། །རྩོམ་ངག་ཚངས་སྲས་
དབྱངས་ཀྱིས་མཁས་ཀུན་མགུ ། སྨྲ་བའི་འདྲེན་པ་མཆོག་ལ་གསོལ་
བ་འདེབས། །ལྷག་བསམ་ཆུ་འཛིན་དྲ་བ་དཀྲིགས་པ་ལས། །ཟབ་
རྒྱས་མན་ངག་དམ་ཆོས་བདུད་རྩིའི་ཆར། །སྐལ་ལྡན་ཡིད་ཀྱི་ཞིང་
སར་འབེབས་མཁས་པ། །བཤེས་གཉེན་ཀླུ་ཡི་དབང་བོར་གསོལ་བ་
འདེབས། །ཚེ་སྦྱིན་ལྷ་ཡི་གསང་གསུམ་བྱིན་རླབས་དང་། །འཁོར་
འདས་བརྟན་གཡོའི་དྭངས་བཅུད་ཀུན་བསྡུས་པ། །མི་ཤིག་སྲོག་གི་
ཟུངས་སུ་ཉེར་སྨིན་ནས། །ཁྱོད་ཞབས་རྡོ་རྗེའི་ཁམས་སུ་རྟག་བརྟན་
ཤོག ། མགོན་ཁྱོད་སྐྱབས་ཀུན་འདུས་པའི་བདག་ཉིད་དུ། །རྩེ་
གཅིག་དད་གདུང་དྲག་པོས་གསོལ་འདེབས་ན། །ཚེ་རབས་ཕྲེང་བར་
འབྲལ་མེད་རྗེས་བཟུང་ནས། །གསང་འཛིན་སྲས་ཀྱི་ཐུ་བོར་འགྱུར་
བར་ཤོག །རྒྱལ་ཀུན་དགོངས་བཅུད་བློ་བཟང་རྒྱལ་བའི་བསྟན། །
བཤད་དང་སྒྲུབ་པས་རྫོགས་ལྡན་དཔལ་ངོམས་པ། །གང་དུ་ཐེག་
མཆོག་རྟེན་བཟང་རིམ་བརྒྱུད་ནས། །སྐྱེ་དགུའི་འདྲེན་པ་མཆོག་ཏུ་
མྱུར་འགྲུབ་ཤོག ། གང་ཤར་བླ་མའི་གསང་གསུམ་རྣམ་རོལ་ཏུ། །
བལྟ་བའི་གསལ་སྣང་ཏིང་འཛིན་མཐར་ཕྱིན་ཅིང་། །ཕྲ་བའི་རླུང་
སེམས་བླ་མའི་གསང་གསུམ་དུ། །མངོན་པར་བཞེངས་པའི་ལམ་་
བཟང་མྱུར་འགྲུབ་ཤོག ། རབ་འབྱམས་རྒྱལ་བ་སྲས་དང་བཅས་
པས་ཀྱང་། །བདག་སོགས་སྨོན་པའི་དོན་རྣམས་ཡིད་བཞིན་དུ། །
ལྷུན་གྱིས་གྲུབ་པའི་དྲང་སྲོང་བདེན་པའི་དབྱངས། །ཕྱོགས་ཀྱི་འཁོར་
619

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ལོའི་སྤྲིན་དུ་འཁྲོལ་གྱུར་ཅིག ། ཅེས་གཞུང་བརྒྱ་སྨྲ་བའི་བཤེས་
གཉེན་མཁས་བཙུན་བཟང་གསུམ་གྱི་བདག་ཉིད་ཆེན་པོ་༧རྗེ་ཡེ་
ཤེས་རྒྱ་མཚོའི་ཞལ་སྔ་ནས་ཀྱི་ཚེ་རབས་རྗེས་འཛིན་གྱི་གསོལ་འདེབས་
སྨོན་ཚིག་འདི་ལྟ་བུ་ཞིག་དགོས་ཞེས་འཁྱམས་རུའི་དགོན་བཀྲ་ཤིས་
དགེ་འཕེལ་གླིང་གི་ཇ་སག་ཏཱ་བླ་མ་ཁྲི་སྤྲུལ་རིན་པོ་ཆེ་བློ་བཟང་ལུང་
རྟོགས་རྒྱ་མཚོས་བསྐུལ་བ་ལ་བརྟེན་ནས་ལཱ་མོའི་ཡོངས་འཛིན་མིང་
ཅན་༧བློ་བཟང་མཁས་གྲུབ་རྒྱ་མཚོ་ནས་ཉི་མ་བྱང་བགྲོད་ཀྱི་
འཕེལ་བ་གསར་རྩོམ་གྱི་དུས་ཚེས་དགེ་བར་མང་ཡུལ་གྱི་ཆོས་གྲྭ་རྣམ་
དག་ཁྲིམས་ལྡན་གླིང་ནས་བྲིས་པའོ། ། ཞེས་སོ། །དེ་ལས་གཞན་
མཁས་གྲུབ་དམ་པ་མང་བོས་ཡིག་ལམ་ནས་བསྔགས་ཚུལ་མཆིས་མོད་
ཡི་གེ་མང་དུ་དོགས་ནས་མ་བཀོད་དོ། ། གཞན་ཡང་། སྐུ་་་་
གཟུགས་དྲང་ཞིང་ཤིན་ཏུ་བརྗིད་པ་དང༌། ཕྱག་ཞབས་ཀྱི་མཐིལ་
སྙོམས་ཤིང་སྤྱན་དང་སྙན་སོགས་ལ་མཚན་དཔེའི་ཉམས་དོད་པ་དང་།
དགུང་ལོ་ཆེས་བགྲེས་ཚུལ་བཞེས་སྐབས་ཀྱང་ལྡང་བ་་ཡངས་ཤིང་་་་
བགྲེས་རྒུད་ཀྱི་རྣམ་པ་ཆེར་མི་མངོན་པ་དང་། ཞལ་འཛུམ་བག་
དང་ལྡན་ཞིང་འཇིག་རྟེན་གྱི་བདེ་སྡུག་ཅི་འདྲ་ཞིག་དང་འཕྲད་ཀྱང་
དགའ་སྡུག་ཁྲོ་ཆགས་ཀྱི་རྣམ་པས་ཚུབ་ལང་མི་མཛད་པ་དང་།
ཀུན་གྱིས་གུས་པས་བཀུར་ན་ཡང་ང་རྒྱལ་གྱི་རྣམ་པ་ཅུང་ཟད་ཀྱང་མི་
གནང་བར་ཀུན་ལ་བསྟུན་མཁས་མཛད་པ་དང་། མཁས་པ་དང་
གྲུབ་པའི་སྐྱེ་བོ་རྣམས་དང་གཞན་གྱི་སློབ་དཔོན་དང་བླ་མའི་མཆོག་
སྤྲུལ་སོགས་དང་མཇལ་ཚེ་རིམ་པ་དང་འཚམ་པའི་ཞེ་ས་བསྟོབ་ཅིང་།
རང་ཉིད་ཀྱིས་དམན་ཆ་འཛིན་པ་དང་། ཐོས་བསམ་སྒོམ་གསུམ་
དང་བསྟན་འགྲོའི་དོན་ལ་སྐྱོ་ངལ་མེད་ཅིང་། ཚ་གྲང་བཀྲེས་སྐོམ་
620

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
སོགས་རྐྱེན་གང་ལ་ཡང་བསྲན་ཐུབ་པས་ངང་ཚུལ་བསྟན་པ་དང་།
མི་སུ་ཡིན་ཡང་དྲུང་དུ་འཁོད་མ་ཐག་ཡིད་དགའ་ལྷང་གིས་འགྲོ་ཞིང་།
ཡུན་རིང་སྡོད་འདོད་འབྱུང་ལ་འབྲལ་མི་ཕོད་པ་དང་། གཞན་ལ་
དམའ་འབེབས་དང་ཁྱད་གསོད་གཏན་ནས་མི་མཛད་པར་དེ་དག་ལ་
ཡོན་ཏན་ཅུང་ཟད་རེ་ཡོད་ན་རང་རང་གི་ཡོན་ཏན་ལས་བརྩམས་ཏེ།
དགེ་བའི་བཤེས་གཉེན་ཞེས་དང༌། ལྔ་རིག་མཁས་པ་ཞེས་དང་།
རིགས་པ་སྨྲ་བ་ཞེས་སོགས་ཆེ་བརྗོད་གནང་བ་དང་། གྲུབ་མཐའ་
དང་སྡེ་དགོན་གྱི་ཕྱོགས་རིས་གཏན་ནས་མི་གནང་ལ། གཞན་དག་
གིས་དེ་དག་ལ་བརྩམས་པའི་གཏམ་ཞུས་པ་ན་ཐུགས་མི་དགྱེས་པའི་
ཚུལ་གནང་སྟེ། འཕྲལ་དུ་བཀག་ནས་དེ་དག་ཆོས་སྤོང་གི་ཉེས་པ་
སོགས་ལས་ཟློག་པཪ་མཛད་པ་དང་། དགེ་བའི་བཤེས་གཉེན་་་་
རྣམས་ལ་གཞུང་གི་དཀའ་གནས་དང༌། མདོ་རྒྱུད་ཀྱི་ཉིང་ཁུ་ཉམས་
ལེན་གྱི་རིམ་པ་རྣམས་མ་འཆོལ་བར་སྟོན་པ་དང་། རིགས་པ་སྨྲ་བ་
རྣམས་ལ་དགག་བཞག་གི་རིམ་པ་རྒྱ་ཆེ་བ་དང་བཅས་གཞུང་དོན་
ཐང་མར་བརྡལ་ནས་གོ་བ་གཏིང་ཟབ་ཏུ་འཚོལ་ཚུལ་ལྷུག་པར་སྟོན་
པ་དང་། ཁྱིམ་པ་རྣམས་ལ་ཡང་རང་རང་གི་མོས་པ་འཚམ་པར་
སྡིག་སྤོང་དགེ་སྒྲུབ་ཀྱི་རྣམ་གཞག་བསྟན་ནས་རྣམ་དཀར་ལ་འགོད་པ་
དང་། བསླབ་བྱ་ལྟ་བུ་གནང་ན་ཡང་སོ་སོའི་རྒྱུད་ཚོད་དང་འཚམ་
ཞིང་སེམས་ལ་འབབ་པ་དང་། ཉམ་ཐག་པ་ལ་དབུགས་འབྱིན་པའི་
གསུང་ཕེབས་པ་ན་ཅི་འདྲའི་སྡུག་བསྔལ་གྱིས་ནོན་ཀྱང་། གློ་བུར་
དུ་དགའ་སྤྲོ་འཕེལ་བར་བྱེད་པ་དང་། ནད་གདོན་གྱིས་གཙེས་པ་
དག་ལ་ལྗགས་ཆབ་དང་།། བདེན་ཚིག་ཙམ་གནང་བས་ནད་ལས་
གྲོལ་བ་དུ་མ་བྱུང་བ་དང་། གསུང་འཕྲོས་ཕལ་བའི་རིགས་ཆེར་མི་
621

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གནང་ཞིང་། གསུང་འཕྲོས་སུ་མངོན་པ་ལྟ་བུ་རེ་སྩལ་ན་ཡང་ཞིབ་
ཏུ་བསམས་ན་དམ་པའི་ལྷ་ཆོས་ལ་གཞོལ་ཞིང་གོ་རྒྱུ་ཆེ་བ་དང་།
ཐུགས་དཀྱེལ་ཆེ་ཞིང་བརླིང་ལ་དེས་མཛངས་ཀྱི་ཕ་རོལ་ཏུ་ཕྱིན་པས་
དགོངས་པའི་གཏིང་སུས་ཀྱང་དཔོག་མི་ཐུབ་ཅིང་གཞན་གྱིས་གཏན་
ནས་བསྐྱོད་མི་ནུས་པ་དང་། མངོན་ཤེས་སོགས་ཀྱི་ཟུར་ཙམ་ཡང་
མི་གསུང་ཡང་གསུང་གི་ཟུར་ལ་བརྟགས་མཁས་ན་དུས་ཀྱི་འཕོ་འགྱུར་
སོགས་འབྱུང་འགྱུར་ཐམས་ཅད་ཐོག་ཏུ་མི་ཁེལ་བ་མི་སྲིད་པ་དང་།
ཕ་རོལ་བོའི་བསམ་པ་དང་ལྐོག་གི་བྱ་བྱེད་མངོན་སུམ་དུ་གཟིགས་
པས་རྩེད་མོ་དང་བསླབ་བྱ་གནང་བའི་གསུང་ཤུགས་ཀྱིས་རང་སྤྱོད་
རང་གིས་དྲན་པར་བྱས་ནས་བག་ཡོད་ལ་འགོད་པ་སོགས་བདག་དང་
བདག་འདྲ་ཚུར་མཐོང་ཕལ་བའི་ངོར་ཐུན་མོང་དུ་གྲུབ་པའི་རྗེ་བཙུན་
བླ་མ་འདི་ཉིད་ཀྱི་སྐུ་གསུང་ཐུགས་ཀྱི་ཡོན་ཏན་རྣམས་ཀྱང་མཐའ་
ཡས་པས་ན། ཐུན་མིན་གྱི་ཡོན་ཏན་རྣམས་ནི་ཅུང་ཟད་ཀྱང་དཔག་
པར་ག་ལ་ནུས་ཏེ། དཔལ་ལྡན་ཟླ་བའི་ཞབས་ཀྱིས། ནམ་མཁའ་
མེད་པས་འདབ་ཆགས་ལྡོག་པར་མི་འགྱུར་གྱི། །འདི་ནི་རང་མཐུ་
ཟད་པས་ལྡོག་པར་འགྱུར་དེ་བཞིན། །སློབ་མ་དང་བཅས་སངས་
རྒྱས་སྲས་རྣམས་སངས་རྒྱས་ཀྱི། །ཡོན་ཏན་མཁའ་ལྟར་མཐའ་ཡས་
མ་བརྗོད་ལྡོག་པར་འགྱུར། །ཞེས་གསུངས་པ་ལྟར་རོ། ། དེ་ལྟར་
མཁས་བཙུན་བཟང་གསུམ་གྱི་ཆ་ཤས་ཡོངས་སུ་གང་ཞིང་། འཆད་
རྩོད་རྩོམ་གསུམ་གྱི་འོད་རྣོན་འབུམ་ཕྲག་མཁའ་ཁྱབ་ཏུ་སྤྲོས་པ་ལ་
བརྟེན་ནས། ཇི་སྐད་དུ། འཇམ་མགོན་བླ་མས། རྒྱ་ཆེན་མང་
དུ་ཐོས་པས་སྒྲོ་འདོགས་བཅད། །སྐྱོན་བྲལ་སྡོམ་པ་གསུམ་གྱིས་རང་
རྒྱུད་བཏུལ། །ལུང་རྟོགས་འཁོར་ལོ་གཉིས་ཀྱིས་བསྟན་པ་སྤེལ། །
622

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
མཉམ་མེད་ཁྱོད་ནི་བསྟན་འཛིན་གཙུག་གི་རྒྱན། །ཞེས་གསུངས་པ་
ལྟར་མདོ་སྨད་ལྷོ་རྒྱུད་དཔལ་ལྡན་བཀྲ་ཤིས་གཡས་སུ་འཁྱིལ་བའི་ཆོས་
སྡེ་ཆེན་པོ་ནས་བྱང་རྒྱུད་དཔལ་མི་འགྱུར་དགེ་ལྡན་བཀྲ་ཤིས་ཆོས་
སྡིངས་སོགས་ཀྱི་དེང་དུས་སུ་བྱོན་པའི་མཁས་པ་དང་གྲུབ་པའི་སྐྱེ་བོ་
མཐའ་ཡས་པའི་གཙུག་གི་ནོར་བུར་གྱུར་པས་ན། ཞལ་སློབ་ཞིབ་ཏུ་
བགྲངས་པའི་རྔོ་མི་ཐོགས་ཀྱང༌། རགས་ཙམ་སྨོས་ན། ཡབ་རྗེ་སཾ་
གྷའི་ཞབས་ཀྱི་ཡང་སྤྲུལ་རིན་པོ་ཆེ་བསྟན་འཛིན་དགེ་འདུན་ཕུལ་བྱུང་
ཞབས་དཔལ་བཟང་བོ་དང་། སྐྱབས་རྗེ་གྲགས་པའི་ཞབས་ཀྱི་་་་
མཆོག་སྤྲུལ་རིན་པོ་ཆེ་རྗེ་བློ་བཟང་གྲགས་པ་རྒྱལ་མཚན་པའི་ཞལ་སྔ་
ནས་དང་། མཚུངས་མེད་འགྲོ་བའི་མགོན་པོ་ལ་མོ་གསེར་ཁྲིའི་་
མཆོག་སྤྲུལ་རིན་པོ་ཆེ་དང༌། བསྟན་པའི་གསལ་བྱེད་ཆེན་པོ་སྐྱབས་
རྗེ་སྐུ་མཆེད་མཆོག་སྤྲུལ་རིན་པོ་ཆེ། རིགས་བརྒྱའི་ཁྱབ་བདག་འགྲོ་
མགོན་ལྷ་རི་བའི་མཆོག་སྤྲུལ་རིན་པོ་ཆེ། བསྟན་འཛིན་ཆེན་པོ་འགྲོ་
མགོན་ཨ་རོལ་བའི་མཆོག་སྤྲུལ་རིན་པོ་ཆེ། སྐྱབས་རྗེ་མགོན་པོའི་
མཆོག་སྤྲུལ་རིན་པོ་ཆེ། འགྲོ་མགོན་ཇོ་སྐོཪ་མཆོག་སྤྲུལ་རིན་པོ་ཆེ།
སྐྱབས་རྗེ་བེའུ་ཐང་མཆོག་སྤྲུལ་རིན་པོ་ཆེ། རྒ་ཞབས་དྲུང་རིན་པོ་
ཆེ། མདོ་རྒྱུད་རྒྱ་མཚོའི་མངའ་བདག་ཀླུ་ཚང་ཆོས་རྗེའི་མཆོག་སྤྲུལ་
རིན་པོ་ཆེ། གཡོན་རུ་ནོར་བུ་བའི་མཆོག་སྤྲུལ་རིན་པོ་ཆེ་དང་།
དེའི་ཡང་སྤྲུལ། སྐྱབས་རྗེ་བརྒྱ་དཔོན་སྤྲུལ་བའི་སྐུ་རིན་པོ་ཆེ། སྙེ་
མཆོག་སྤྲུལ་རིན་པོ་ཆེ རྒྱབ་ཚ་མཆོག་སྤྲུལ་རིན་པོ་ཆེ། སེམས་
དཔའ་ཆེན་པོ་སྐུ་འབུམ་དགེ་བཤེས་ཀྱི་མཆོག་སྤྲུལ་རིན་པོ་ཆེ།
གཙུག་ལག་རབ་འབྱམས་སྨྲ་བ་སྐྱབས་རྗེ་ཤིང་བཟའ་བསྐལ་བཟང་
རིན་པོ་ཆེ། ཉེ་གནས་དམ་པ་བྱང་ཆུབ་སེམས་རིན་པོ་ཆེ་ལྷན་སྐྱེས་
623

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
སུ་འབྱོང་བའི་བྱ་ཁྱུང་མཁན་སྤྲུལ་ངག་དབང་ལུང་རྟོགས་རྒྱ་མཚོ་
སོགས་དམ་པའི་ཡང་སྤྲུལ་མང་བོ་དང་། སྡེ་སྣོད་རྒྱ་མཚོའི་མངའ་
བདག་བྱ་མདོའི་དགེ་བའི་བཤེས་གཉེན་ཆེན་པོ་མཁས་བཙུན་རྒྱ་་
མཚོའི་
་ཞལ་སྔ་ནས་དང་མཚོ་སྔོན་དགེ་བའི་བཤེས་གཉེན་ཆེན་པོ་བློ་
བཟང་བསྟན་དར་བ། ཀླུ་ཚང་དགེ་བའི་བཤེས་གཉེན་བྱམས་པ་
འཕྲིན་ལས་པ་ངེསོགས་དང་། ཡུལ་མདོ་སྨད་ཀྱི་ནཱ་ལེནྡྲ་དཔལ་ལྡན་
བཀྲ་ཤིས་འཁྱིལ་གྱི་གཞུང་ལུགས་རྒྱ་མཚོའི་མངའ་བདག་དགེ་བའི་
བཤེས་གཉེན་ཆེན་པོ་དགེ་འདུན་རྒྱ་མཚོ་བ། འཇམ་དབྱངས་རྒྱ་
མཚོ་་བ། ཡོན་ཏན་རྒྱ་མཚོ་བ། གྲགས་པ་རྒྱ་མཚོ་བ། སྐལ་
བཟང་གྲགས་པ། བློ་བཟང་རྒྱ་མཚོ་བ། དབའ་མིང་ཡོངས་་་་་
འཛིན་འཇམ་དབྱངས་ཡེ་ཤེས་སོགས་དང༌། སྐུ་འབུམ་བྱམས་པ་
གླིང་དུ་གཞུང་ལུགས་རབ་འབྱམས་སྨྲ་བ་བློ་བཟང་རྡོ་རྗེ་དང་འཇམ་
དབྱངས་རྒྱ་མཚོ་སོགས་སྡེ་སྣོད་གསུམ་དང་རྒྱུད་སྡེ་བཞིའི་དགོངས་
དོན་དངོས་སྟོབས་རིགས་པའི་ལམ་ནས་སྨྲ་བ་ལ་གཞན་དྲིང་མི་འཇོག་
པའི་མཚུངས་བྲལ་དགེ་བའི་བཤེས་གཉེན་མང་དུ་མཆིས་སོ། །
མདོར་ན། དམ་པའི་སྐྱེ་འཕྲེང་ཚར་དུ་དངར་བའི་བླ་སྤྲུལ།
ཆོས་ཀྱི་སྡེ་ཚུལ་བཞིན་སྐྱོང་བའི་མཁན་པོ། རབ་འབྱམས་གཞུང་
ལུགས་སྨྲ་བའི་དགེ་བཤེས། ཐོས་དོན་སྒྲུབ་ལ་གཞོལ་བའི་ཉམས་
རྟོགས་མཁན། གཙུག་ལག་རྒྱ་མཚོར་བྱང་བའི་ཐ་སྙད་པ། ཐོས་
བསམ་ལ་བརྩོན་པ་ལྷུར་བྱེད་པའི་རིགས་སྨྲ རིགས་རུས་སྟོབས་
དབང་དར་བའི་མི་དྲག དད་གཏོང་ནོར་གྱིས་མཛེས་པའི་ཁྱིམ་པ་
སོགས་ལེགས་གསུང་འོད་ཀྱི་ཐུར་མས་བློ་གྲོས་ཀྱི་འདབ་བརྒྱ་མངོན་
པར་ཕྱེ་སྟེ། ལུང་རྟོགས་སྦྲང་རྩིའི་སྙིང་བོ་གསལ་བར་གྱུར་པའི་ལུས་
624

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
ཅན་བུནྜ་རི་ཀའི་ཕྲེང་བ་ཚར་དུ་དངར་བས་རྒྱ་མཚོ་གོས་ཅན་མཆོག་
ཏུ་མཛེས་པར་བྱས་སོ། ། དེ་བས་ན་ཤེར་ཕྱིན་སུམ་བརྒྱ་བ་ལས།
ལྔ་བརྒྱའི་ཐ་མ་དམ་པའི་ཆོས་རབ་ཏུ་འཇིག་པར་འགྱུར་བ་ན།
བྱང་ཆུབ་སེམས་དཔའ་སེམས་དཔའ་ཆེན་པོ་ཚུལ་ཁྲིམས་དང་ལྡན་པ།
ཡོན་ཏན་དང་ལྡན་པ། ཤེས་རབ་དང་ལྡན་པ་དག་འབྱུང་སྟེ།
རབ་འབྱོར་བྱང་ཆུབ་སེམས་དཔའ་ཆེན་པོ་དེ་དག་ཀྱང་སངས་རྒྱས་
གཅིག་ལ་བསྙེན་བཀུར་བྱས་པ་མ་ཡིན། སངས་རྒྱས་གཅིག་ལ་དགེ་
བའི་རྩ་བ་བསྐྱེད་པ་མ་ཡིན་གྱི། རབ་འབྱོར་སངས་རྒྱས་འབུམ་ཕྲག་
དུ་མ་ལ་བསྙེན་བཀུར་བྱས་ཤིང༌། སངས་རྒྱས་འབུམ་ཕྲག་དུ་མ་ལ་
དགེ་བའི་རྩ་བ་བསྐྱེད་པའི་བྱང་ཆུབ་སེམས་དཔའ་ཆེན་པོ་དེ་དག་
འབྱུང་ངོ་། ། ཞེས་སོགས་ཀྱིས་རྗེ་བཙུན་བླ་མ་དམ་པ་འདི་ཉིད་
སོགས་ལྔ་བརྒྱ་ཐ་མའི་དུས་སུ་བྱོན་དང་འབྱོན་པའི་བསྟན་འཛིན་ཆེན་
པོ་རྣམས་ལུང་བསྟན་པ་མཁྱེན་པར་བྱའོ། ། དེ་ལྟར་རྗེ་བླ་མ་་
དམིགས་པ་མེད་པའི་ཐུགས་རྗེ་ཆེན་པོ་དང་ལྡན་པ་གང་གིས་སྙིགས་
མ་ལྔ་ཧ་ཅང་བདོ་བའི་དུས་ཀྱི་ཡང་མཐའ་འདིར་ཐོས་བསམ་སྒོམ་པ་
དང་འཆད་རྩོད་རྩོམ་པའི་སྒོ་ནས་རྣམ་འདྲེན་སྲས་གཙང་སྲས་པོའི་
བསྟན་པ་སྤྱི་དང་། ཁྱད་པར་རྒྱལ་བ་འཇམ་དཔལ་སྙིང་བོའི་མདོ་
རྒྱུད་ཟུང་དུ་འཇུག་པའི་བསྟན་པའི་གདུགས་དཀར་སྲིད་པའི་རྩེ་མོར་
བསྒྲེངས་པར་མཛད་པའི་རྣམ་ཐར་རྨད་དུ་བྱུང་བ་འདི་ནི། རྒྱལ་བ་
སྲས་དང་བཅས་པས་མགྲིན་གཅིག་ཏུ་བསྔགས་པའི་གནས་ཏེ།
རྗེས་འཇུག་དད་པ་དང་བློ་གྲོས་ལྡན་པ་རྣམས་ཀྱིས་ཚུལ་འདི་ལེགས་
པར་མཁྱེན་པར་བྱས་ནས་ཚེ་རབས་ཀྱི་ཕྲེང་བར་དཔལ་ལྡན་བླ་མས་
སྐད་ཅིག་ཀྱང་མི་འབྲལ་བར་རྗེས་སུ་འཛིན་པའི་གསོལ་འདེབས་ལ་
625

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འབད་པ་དང་། བྱིན་རླབས་ཀྱིས་རྒྱུད་ཡོངས་སུ་སྨིན་ཅིང་གྲོལ་ཏེ།
དལ་བའི་རྟེན་བཟང་ལན་གཅིག་ཙམ་ཐོབ་པ་དོན་ཡོད་པར་བྱས་ནས།
རིང་མིན་ཡབ་རྗེ་ཉིད་གང་དུ་བཞུགས་པའི་ཞིང་དུ་མགོན་པོ་གང་གི་
ཞལ་བཟང་མཇལ་ཞིང་། གསུང་གི་བདུད་རྩི་ལ་ངོམས་མེད་དུ་་
ལོངས་སྤྱད་ནས་ཟུང་འཇུག་ཡིད་བཞིན་དབང་གི་རྒྱལ་བོའི་གོ་འཕང་
མངོན་དུ་བྱ་བའི་ཐབས་ལ་བརྩོན་པར་བྱ་ལ། ད་ལྟ་དང་ཕྱིས་་་་
འབྱུང་དད་པ་ལྡན་ཞིང་གཟུར་གནས་བློ་གྲོས་ལྡན་པ་རྣམས་ཀྱིས་ཀྱང་
ཐེག་པ་མཆོག་གི་དགེ་བའི་བཤེས་གཉེན་འདི་དང་འདི་ལྟ་བུའི་རྣམ་
ཐར་ལ་རྗེས་སུ་ཡི་རངས་པར་གྱིས་ལ། རང་རང་གི་བློ་ནུས་དང་
འཚམས་པར་རང་གཞན་གྱི་དོན་ལ་བརྩོན་པ་ཆེན་པོ་བརྟེན་པར་
བྱའོ། །
འདིར་སྨྲས་པ། དཔལ་ལྡན་ཡེ་ཤེས་སྟོབས་ཀྱིས་མངོན་པར་
འཕགས་པའི་མཚུངས་བྲལ་བཤེས་གཉེན་མཆོག་གི་རྨད་བྱུང་ལེགས་
མཛད་ནི། །།སྐལ་ལྡན་དད་པའི་དཔག་བསམ་ལྗོན་པའི་ས་བོན་ཉིད་
དེ་རྣམ་དག་ལམ་བཟང་མཚོན་པའི་མིག་ཀྱང་ལགས། །བློ་ལྡན་་་་་
གཟུར་གནས་དགའ་བའི་དཔལ་རབ་སྟེར་བྱེད་དམ་པ་དགྱེས་པའི་
མཆོད་པའི་སྤྲིན་ཕུང་མཆོག་ཏུ་ངེས། །དེ་བས་གཏམ་བཟང་ཧ་རིའི་
དྲི་བསུང་ངད་པས་བདག་གི་ལྕེ་ཡང་སྐལ་བཟང་དམ་པའི་དཔྱིད་དུ་
གྱུར། །རྣམ་དག་གྲུབ་པའི་གོ་འཕང་མཐོན་པོར་གཤེགས་ཀྱང་དམན་
པའི་འགྲོ་བ་ཡོངས་ལ་ལྷག་པར་བརྩེ། །མཐའ་ཡས་ཤེས་བྱའི་མཁའ་
ལ་བག་ཡངས་སྤྱོད་ཀྱང་ཞི་དུལ་བག་ཡོད་ཁྲིམས་ཀྱིས་རྟག་ཏུ་་་་་་་་
བསྡམས། །སྤངས་རྟོགས་ཡོན་ཏན་མ་ལུས་ལྷུན་གྱིས་རྫོགས་ཀྱང་བླང་
དོར་ཕྲ་མོའི་གནས་ཀྱང་ཕྱག་ཏུ་བསྟར། །སར་གནས་རྒྱལ་སྲས་སྟོང་
626

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
གི་བསྔགས་བྱའི་གནས་གཅིག་མཚུངས་མེད་དམ་པ་དེ་ནི་བདག་གི་
མགོན། །རིན་ཆེན་ཐུགས་དང་ཕྱིན་དྲུག་བསྡུ་བཞི་ཡང་དག་ལྟ་་་་་
སོགས་ཟླ་བ་ནོར་བུའི་བདུད་རྩི་སྙིང་བོས་སྲིད་དང་ཞི་བའི་བཀྲེས་
གདུང་ལྷག་མེད་གཞིལ། །བདེ་ཆེན་ལྷན་ཅིག་སྐྱེས་པ་གཞོན་ནུའི་
ཟུར་མིག་འོད་གསལ་ཉིན་བྱེད་སྒེག་མོའི་དམར་འོད་ལ་ཆགས་གློ་བུར་
རང་བཞིན་དག་པའི་འཛུམ་ཞལ་ངོམས། །སྲིད་པར་སྣ་ཚོགས་་་་་་
གཟུགས་ཀྱིས་ཡོངས་སུ་རྩེན་ཏེ་ལུང་དང་རྟོགས་པའི་ས་ཆེན་འདེགས་
ལ་མི་ངལ་སྲིད་གསུམ་ཟིལ་གྱིས་གནོན་པའི་དཔལ་རབ་འབར། །
ཐོས་བསམ་སྒོམ་དང་འཆད་རྩོད་རྩོམ་པ་མཁས་བཙུན་གྲུབ་སོགས་
གང་འཚམ་རོལ་རྩེད་ཀུན་ཏུ་འཕྲུལ་བ་ངོ་མཚར་ཟློས་གར་མཁན་པོ་
འདི་རྨད་བྱུང་། །ཚངས་དབང་ཕུན་ཚོགས་པདྨའི་ལྡིང་ཁང་དག་ནི་
དུག་ཚེར་སྟུག་པོ་འཛིངས་པའི་ཚལ་ལྟར་རབ་ཏུ་གཟིགས། །རང་
དོན་ཉེར་ཞི་དྲི་ཟ་དགའ་བའི་ཚལ་ཀྱང་མི་གཙང་སྤུངས་པའི་དོ་ར་
ལྟར་མཐོང་ཡལ་བར་འདོར། །འཁོར་འདས་མཉམ་ཉིད་གཟིགས་པ་
དག་པའི་ཡེ་ཤེས་སྣང་སྟོང་སྒྱུ་མའི་དཔལ་ལ་རྟག་ཏུ་རྣམ་རྩེན་ཀྱང་། །
མཐའ་ཡས་ལས་ཅན་ཀུན་ལ་རྗེས་ཆགས་ཟུར་མིག་རྐྱོང་བ་ཕན་བདེ་
གཞོན་ནུ་འདྲེན་པའི་དཔལ་དུ་གྱུར། །ཕྱོགས་དུས་སྟོབས་བཅུ་མངའ་
བ་སྟོང་གི་མཁྱེན་བརྩེ་ནུས་པ་ཆུ་ཡི་གཏེར་ཆེན་གཡས་སུ་འཁྱིལ་བ་
ལ། །དྲི་མེད་ཐུགས་བསྐྱེད་རྟ་བདུན་འོད་སྟོང་ལྷུང་བའི་གཟིསས་་་
བསྐྲུན་དག་པ་གཉིས་ལྡན་དྷི ཡིག་ཞུན་མའི་དཔལ། །སྒྲིབ་གཉིས་
བག་ཆགས་རྒྱུ་བཅས་འདམ་རྫབ་ཀྱིས་དྭངས་རྣམ་པ་ཐམས་ཅད་་་
གཟིགས་པའི་འདབ་སྟོང་ལྷུག་པར་བཞད། །ལུང་རྟོགས་སྦྲང་རྩིའི་
ཐིག་ལེ་སྐལ་བཟང་བུང་བའི་ཉེར་འཚོའི་གཞིར་འགྲེམས་ཟླ་མེད་པད་
627

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
དཀར་མཆོག་འདི་རྨད། །བ་སྤུའི་ཁང་བུ་རེ་ལ་ཡང་། །ཞི་ཁྲོའི་་་་
དཀྱིལ་འཁོར་ཀུན་བསྡོམས་པར། །བསྔགས་བརྗོད་རྒྱུད་མངས་་་་་་་
དབྱངས་སྙན་དང་། །ལུས་ཡིད་གུས་པའི་མེ་ཏོག་བསྟོབ། །དངོས་
འབྱོཪ་ཙམ་པ་ཀ་ཡི་འདབ། །ཡིད་སྤྲུལ་མཎྜལ་བྱེ་བའི་ཚོགས། །
མཐའ་ཀླས་ནམ་མཁར་བྲེས་པའི་སྤྲིན། །རྒྱུན་མཐའི་བར་དུ་མཆོད་
པར་སྤྲོ། །མ་རིག་སྨག་མུན་སྟུག་པའི་ཁྲོད། །བསགས་པའི་སྡིག་ལྟུང་
རྒྱུ་དང་བཅས། །ཤིན་ཏུ་གནོང་བས་མཐོལ་བཤགས་ཤིང༌། །སླན་
ཆད་སྡོམ་པའི་གཡར་དམ་བཅའ། །ཕྱོགས་དུས་སྐྱེ་འཕགས་རྒྱ་མཚོ་
ཡི། །ལེགས་བྱས་དུང་ཟླ་ཉ་གང་བར། །ཡི་རངས་དབང་གཞུའི་ཐིག་
ལེ་ནི། །སྐལ་བཟང་འཛུམ་དཀར་དཔྱིད་དུ་སྤེལ། །ཡང་དག་བཤུལ་
ལམ་གྱིས་བཏང་བའི། །དཔག་ཡས་མ་མར་གྱུར་པའི་འགྲོ ། ཐར་
བའི་གྲོང་དུ་དཀྲི་བའི་ཕྱིར། །ཟབ་རྒྱས་ལེགས་གསུང་སྣང་བ་སྤྲོས། །
ཙི་ཏྟ་པདྨའི་གདན་སྟེང་དུ། །མི་ཤིགས་ཐིག་ལེ་གུར་ཁང་དབུས། །
ཞབས་སེན་འོད་ཆགས་འབར་བ་དེས། །འཕོ་མེད་བརྟན་པའི་དགེ་
མཚན་བྱིན། །ལེགས་བྱས་ཟླ་བའི་མ་མ་གང༌། །བསྔོ་བའི་ས་འཛིན་
མནྡ་རས། །བསྲུབས་ལས་རྣམ་གྲོལ་ཟླ་བའི་དཔལ། །མྱུར་དུ་རྫོགས་
པའི་བཀྲ་ཤིས་སྩོལ། །བགྲང་ཡས་བསྐལ་བར་བགྲོད་འོས་བྱང་ཆེན་
ཀུན་གསལ་ཡངས་པའི་ལམ། །ཨ་ཐུང་བདེ་ཆེན་འོད་འབར་འཛམ་
བུ་ནཱ་དའི་འཁོར་ལོ་ཡིས། །ཡུད་ཀྱིས་སྒྲ་གཅན་གནས་ཕྱིན་ཧཾ་ཡིག་
འཆི་མེད་གྲོང་གཤེགས་པས། །རིགས་བརྒྱའི་བདག་པོར་མངོན་་་་་་
བཞེངས་ཁྱབ་བདག་བཛྲ་བྷཻ་ར་ཝཱ། །དྲི་མེད་མདོ་རྒྱུད་ལས་བྱུང་ཡང་
དག་ལམ། །བསླུ་མེད་གསུང་གིས་སྟོན་མཛད་རྡོ་རྗེ་འཆང་། །ཞི་ཞིང་
དུལ་བའི་སྙེ་མ་དུད་པ་ཅན། །བདེ་གཤེགས་ཞི་ཁྲོ་འདུས་པའི་གང་བུ་
628

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
དེའི། །གསང་གསུམ་ཡོན་ཏན་སྒྲོག་ལ་མངོན་ཕྱོགས་ཚེ། །རྒྱལ་ཀུན་
གསུང་གི་བདག་ཉིད་ཚངས་སྲས་མས། །དཔག་ཡས་དབྱངས་ཀྱི་ཡན་
ལག་ཀུན་འཕྲུལ་ཀྱང་། །བརྗོད་པར་མ་ནུས་ངལ་བའི་མཐའ་ལ་་་་
བརྟེན། །དེས་ན་གང་གི་ཡོན་ཏན་ནམ་མཁའི་མཐར། །རྨོངས་བློ་
བྱེའུའི་རྩལ་གྱིས་སླེབས་མིན་ཡང་། །རྣམ་དག་རྟོགས་བརྗོད་བདུད་
རྩིའི་ཐིགས་པ་ཙམ། །སྤེལ་བའང་ལེགས་བྱས་ཀུན་གྱི་ཕུལ་དུ་ངེས། །
དེའི་ཕྱིར་ཐུགས་རྗེ་གཏེར་དེའི་བྱིན་རླབས་ལས། །གང་གི་རྟོགས་
བརྗོད་སྤེལ་བའི་བསོད་ནམས་དབྱིག ། སྟེས་ཀྱིས་རྙེད་སྙམ་བདག་
བློ་མེ་ན་ཀས། །སྤྲོ་བའི་ཟློས་གར་སྒྱུར་ལ་མངོན་དུ་ཕྱོགས། །སློབ་
ཚོགས་མི་ལྟུང་ཕྲེང་བའི་དཔལ་འཛིན་ཅིང་། །ཐུགས་སྲས་མཁས་་
གྲུབ་ཉི་ཟླ་ལྟར་བརྗིད་ཀྱང༌། །ཤེས་དམན་ཉམ་ཆུང་སྲིན་བུའི་ཕོང་མེ་
ཡིས། །རྟོགས་བརྗོད་ནོར་འཛིན་གསལ་བྱས་འདི་རྨད་བྱུང་། །འོན་
ཀྱང་དམན་རྨོངས་འཁྲུལ་རྟོག་དབང་གྱུར་ཏེ། །འགལ་འཁྲུལ་ཟློས་
སོགས་ཉེས་ཚོགས་ཅི་མཆིས་ཀུན། །བླ་མ་མཆོག་གསུམ་སྲུང་མཪ་
བཅས་པ་དང་། །མཁས་གྲུབ་དམ་པའི་སྤྱན་སྔར་སྙིང་ནས་
བཤགས། །འདིར་འབད་དགེ་བས་ནམ་མཁའི་མཐའ་གཏུགས་་་
འགྲོ།།ཐེག་པ་མཆོག་གི་མགོན་གྱིས་རྗེས་བཟུང་ནས། །ས་དང་ལམ་
གྱི་ཐེམ་སྐས་རིམ་རྒྱུད་དེ། །ཟུང་འཇུག་ཁང་བཟང་མྱུར་དུ་ཐོབ་གྱུར་
ཅིག ། བཤད་དང་སྒྲུབ་པའི་ཆོས་སྡེ་མ་ལུས་པ། །ཐུགས་མཐུན་
ཁྲིམས་གཙང་གསེར་གྱི་གཞིར་བརྟེན་ནས། །ཐོས་བསམ་སྒོམ་པ་ནོར་
བུའི་མཛོད་བརྙེས་པས། །ལུང་རྟོགས་འདོད་དགུ་དུས་སུ་འཇོ་གྱུར་
ཅིག ། ཐུབ་བསྟན་འཛིན་མཁས་བཤེས་གཉེན་དམ་པ་ཀུན། །
ཞབས་པད་གཡུང་དྲུང་གཤིས་སུ་ལྷུན་ཆགས་ཏེ། །འཁོར་ལོ་གསུམ་
629

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གྱི་ལེགས་མཛད་སྣང་བའི་གཏེར། །བསྐལ་བའི་མཐར་ཡང་མི་ཉམས་
དར་གྱུར་ཅིག །། བདག་ཀྱང་དེང་ནས་ཅི་སྲིད་འཚོ་བའི་བར། །
དལ་རྟེན་འདོད་འཇོ་དབྱིག་གི་སྙིང་བོ་ལས། །ལེགས་བྱས་མཁོ་དགུ་
ཟད་པ་མེད་ཐོབ་ནས། །ཆོས་མཐུན་སྤྱོད་པས་རྟག་ཏུ་འཚོ་གྱུར་ཅིག
།ནམ་ཞིག་ཚེ་འདིའི་སྣང་བ་འགག་མ་ཐག །དགའ་ལྡན་མཁའ་སྤྱོད་
བདེ་ལྡན་ཞིང་རྣམས་སུ། །ཡིད་དགའི་སྦུབས་ལས་དག་པའི་རྟེན་
རྙེད་ནས། །ཐུགས་རྗེ་གཏེར་དེའི་ཞལ་བཟང་མཇལ་བར་ཤོག །།
དེར་ཡང་མགོན་དེས་འབྲལ་མེད་རྗེས་བཟུང་ནས། །རྣམ་དག་ལེགས་
གསུང་བདུད་རྩིའི་བཅུད་བྱིན་པས། །རིམ་གཉིས་ལམ་བཟང་ལུས་
སྟོབས་ཆེར་རྒྱས་ཏེ། །རྒྱལ་སྲས་སྤྱོད་པས་ཕ་རོལ་ཕྱིན་གྱུར་ཅིག །
དག་དང་མ་དག་འཇིག་རྟེན་ཐམས་ཅད་དུ། །མགོན་ཁྱོད་འགྲོ་བའི་
དོན་ལ་གཞོལ་བའི་ཚེ། །བདག་ཀྱང་གང་གི་དྲུང་དུ་སྐྱེས་ནས་་་་་
ཀྱང་། །ཐུགས་ཀྱི་བཞེད་དགུ་སྒྲུབ་པའི་གྲོགས་བྱེད་ཤོག ། མ་འོང་
མི་ཕམ་ཆོས་ཀྱི་རྒྱལ་བོའི་ཞབས། །བྱང་ཆུབ་མཆོག་གི་མཛད་ངབཟང་
སྟོན་པའི་ཚེ། །འཁོར་གྱི་ཐོག་མར་གྱུར་ནས་ལུས་ཅན་ཀུན། །འདྲེན་
པའི་དེད་དཔོན་དམ་པར་བདག་གྱུར་ཅིག ། རྒྱལ་བསྟན་རྟ་བདུན་
ཟེའཁོར་ལོའི་འོད་ཀྱིས་སྲིད་ཞིའི་གདུང་མུན་ལྷག་མེད་འཇོམས། །
ཡངས་པའི་ནོར་འཛིན་སྐྱོང་བ་ཀུན་གྱིས་རྒྱལ་སྲིད་དམ་པའི་ལུགས་
བཞིན་སྐྱོང་། །ལྗོངས་འདིར་ཉེར་འཚེ་རྒུད་པ་ཀུན་བྲལ་རྫོགས་ལྡན་
དཔྱིད་ཀྱི་དཔལ་ཡོན་དར། །འགྲོ་ཀུན་ཆོས་འབྱོར་བདེ་བས་མངོན་
འཚོ་བཀྲ་ཤིས་སྣང་བས་ཁྱབ་གྱུར་ཅིག །ཐུགས་རྗེ་གཏེར་ཆེན་གང་
གི་བྱིན་རླབས་དང་། །བསླུ་མེད་མཆོག་གསུམ་བདེན་པའི་ནུས་མཐུ་
དང་། །འདིར་འབད་བསོད་ནམས་འདོད་འཇོ་ནོར་བུའི་མཐུས། །
630

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
གྱི་ལེགས་མཛད་སྣང་བའི་གཏེར། །བསྐལ་བའི་མཐར་ཡང་མི་ཉམས་
དར་གྱུར་ཅིག །། བདག་ཀྱང་དེང་ནས་ཅི་སྲིད་འཚོ་བའི་བར། །
དལ་རྟེན་འདོད་འཇོ་དབྱིག་གི་སྙིང་བོ་ལས། །ལེགས་བྱས་མཁོ་དགུ་
ཟད་པ་མེད་ཐོབ་ནས། །ཆོས་མཐུན་སྤྱོད་པས་རྟག་ཏུ་འཚོ་གྱུར་ཅིག
།ནམ་ཞིག་ཚེ་འདིའི་སྣང་བ་འགག་མ་ཐག །དགའ་ལྡན་མཁའ་སྤྱོད་
བདེ་ལྡན་ཞིང་རྣམས་སུ། །ཡིད་དགའི་སྦུབས་ལས་དག་པའི་རྟེན་
རྙེད་ནས། །ཐུགས་རྗེ་གཏེར་དེའི་ཞལ་བཟང་མཇལ་བར་ཤོག །།
དེར་ཡང་མགོན་དེས་འབྲལ་མེད་རྗེས་བཟུང་ནས། །རྣམ་དག་ལེགས་
གསུང་བདུད་རྩིའི་བཅུད་བྱིན་པས། །རིམ་གཉིས་ལམ་བཟང་ལུས་
སྟོབས་ཆེར་རྒྱས་ཏེ། །རྒྱལ་སྲས་སྤྱོད་པས་ཕ་རོལ་ཕྱིན་གྱུར་ཅིག །
དག་དང་མ་དག་འཇིག་རྟེན་ཐམས་ཅད་དུ། །མགོན་ཁྱོད་འགྲོ་བའི་
དོན་ལ་གཞོལ་བའི་ཚེ། །བདག་ཀྱང་གང་གི་དྲུང་དུ་སྐྱེས་ནས་་་་་
ཀྱང་། །ཐུགས་ཀྱི་བཞེད་དགུ་སྒྲུབ་པའི་གྲོགས་བྱེད་ཤོག ། མ་འོང་
མི་ཕམ་ཆོས་ཀྱི་རྒྱལ་བོའི་ཞབས། །བྱང་ཆུབ་མཆོག་གི་མཛད་ངབཟང་
སྟོན་པའི་ཚེ། །འཁོར་གྱི་ཐོག་མར་གྱུར་ནས་ལུས་ཅན་ཀུན། །འདྲེན་
པའི་དེད་དཔོན་དམ་པར་བདག་གྱུར་ཅིག ། རྒྱལ་བསྟན་རྟ་བདུན་
ཟེའཁོར་ལོའི་འོད་ཀྱིས་སྲིད་ཞིའི་གདུང་མུན་ལྷག་མེད་འཇོམས། །
ཡངས་པའི་ནོར་འཛིན་སྐྱོང་བ་ཀུན་གྱིས་རྒྱལ་སྲིད་དམ་པའི་ལུགས་
བཞིན་སྐྱོང་། །ལྗོངས་འདིར་ཉེར་འཚེ་རྒུད་པ་ཀུན་བྲལ་རྫོགས་ལྡན་
དཔྱིད་ཀྱི་དཔལ་ཡོན་དར། །འགྲོ་ཀུན་ཆོས་འབྱོར་བདེ་བས་མངོན་
འཚོ་བཀྲ་ཤིས་སྣང་བས་ཁྱབ་གྱུར་ཅིག །ཐུགས་རྗེ་གཏེར་ཆེན་གང་
གི་བྱིན་རླབས་དང་། །བསླུ་མེད་མཆོག་གསུམ་བདེན་པའི་ནུས་མཐུ་
དང་། །འདིར་འབད་བསོད་ནམས་འདོད་འཇོ་ནོར་བུའི་མཐུས། །
630

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
འབྲི་མ་སྤོབས་པར། དེང་དུས་མདོ་ཁམས་སྨད་ཀྱི་བསྟན་པ་འཛིན་
པ་ཀུན་གྱི་དབུས་ན་རྒྱལ་མཚན་གྱི་ཏོག་ལྟར་མངོན་པར་མཐོ་བ།
རིགས་བརྒྱའི་མངའ་བདག མཚུངས་མེད་ཡོན་ཏན་ནོར་བུའི་་་་
གཏེར་མཛོད། བདག་གི་གཙུག་རྒྱན། ༧ལ་མོ་ཡོངས་འཛིན་་
རིན་པོ་ཆེར་རྩོམ་བསྐུལ་ཞུས་མོད། དམ་པ་གང་ལ་བསྟན་འགྲོའི་
དོན་ཆེན་མཐའ་ཡས་པས་ཐུགས་ཁོམ་མི་བྱུང་ཞིང་། དགུང་ལོའང་
ཧ་ཅང་བགྲེས་ཚུལ་བཞེས་པའི་དབང་གིས་ཞལ་བཞེས་མ་ཐོབ་པ་
དང་། དེ་ལས་གཞན་པའི་མཁས་གྲུབ་དམ་པ་འགའ་ཞིག་ལ་རྩོམ་
བསྐུལ་ཞུས་ཀྱང་། དེ་དག་གིས་ཀྱང་རྐྱེན་དུ་མའི་དབང་གིས་རྩོམ་
རྒྱུར་མ་སོང་བར་གྱི་ནར་ལུས་སྐབས། མགོན་པོ་གང་གི་ནང་ཐུགས་
ཀྱི་སྲས་གཅིག ལུང་རྟོགས་ཡོན་ཏན་བྱེ་བའི་མངའ་བདག
བདག་གི་མཁན་རིན་པོ་ཆེ་༧རྗེ་བློ་བཟང་གྲགས་པ་རྒྱ་མཚོའི་ཞལ་
སྔ་ནས་ཀྱིས་གོས་སེར་པོ་ཡུག་དང་། ལྷ་རྫས་སྲིད་དུ་རིང་བའི་་
གནང་སྐྱེས་དང་བཅས་རྣམ་ཐར་ཁྱོད་ཀྱིས་འབྲི་དགོས་ཞེས་བཀའ་
ལུང་ནོར་བུའི་དོ་ཤལ་སྤྱི་བོའི་རྒྱན་དུ་བཅིངས་ཤིང་། གཞན་ཡང་།
དམ་པ་གང་གི་ཞལ་སློབ་ལུང་དང་རྟོགས་པའི་ཡོན་ཏན་གྱིས་མངོན་
པར་མཐོ་བ། མཚོ་སྔོན་དགེ་བའི་བཤེས་གཉེན་ཆེན་པོ་བློ་བཟང་
བསྟན་དར་བས་གཙོས་དཔལ་མི་འགྱུར་དགེ་ལྡན་བཀྲ་ཤིས་ཆོས་་
སྡིངས་ཀྱི་ཀུན་སྤངས་སྡེ་སྣོད་འཛིན་པ་མང་བོའི་བཀས་བསྐུལ་ཞིང་།
ཆབ་ཆ་དགོན་གསར་བཀྲ་ཤིས་ཐེག་མཆོག་གླིང་གི་གནས་བརྟན་་
འདུལ་བ་འཛིན་པ་ཨ་ཁུ་ཚེ་བརྟན་ལགས་དང་། ཨ་ཁུ་ཁ་སྒང་།
ཨ་ཁུ་ཕག་བཀྲ། ཨ་ཁུ་ནོར་བུ་ཚེ་རིང་སོགས་ཀྱིས་གོས་དར་གྱི་་
གནང་སྦྱིན་བཅས་ནན་ཆེར་བསྐུལ་བ་དང༌། མགོན་པོ་གང་གི་སྲས་
632

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
མཆོག་གཞུང་ལུགས་རབ་འབྱམས་སྨྲ་བའི་བསྟན་པའི་གསལ་བྱེད་
དམ་པ་སྐུ་ཞབས་མགོན་པོའི་མཆོག་སྤྲུལ་རིན་པོ་ཆེས་ཀྱང་ལྷ་དར་
དང་བཅས་བསྐུལ་བ་དང་། ཀུན་དགའ་བོ་དང་མཚུངས་པའི་ཉེ་
གནས་དམ་པ་འཚོ་བྱེད་ཡོན་ཏན་རྒྱ་མཚོ་བ་དང་། ཉེ་གནས་དམ་
པ་ཟབ་རྒྱས་གདམས་པའི་གཏེར་མཛོད་རྗེ་ངག་དབང་ལུང་རྟོགས་རྒྱ་
མཚོ་བའི་ཡང་སྤྲུལ་རིན་པོ་ཆེ་གཉིས་ཀྱིས་ཀྱང་གོས་དར་གྱི་གནང་
སྐྱེས་གྱ་ནོམ་པ་དང་བཅས་བསྐུལ་བ་དང་། འཁྱམས་ཪུའི་དགོན་
པའི་ཇ་སག་ཏཱ་བླ་མའི་ཡང་སྤྲུལ་རིན་པོ་ཆེ་བློ་བཟང་ལུང་རྟོགས་རྒྱ་
མཚོ་བ་དང་། གནས་བརྟན་ཆེན་པོ་ཨ་ཁུ་དོན་ལྡན། ཀྲུའུ་རིན་
ཆོས་དབྱིངས་སོགས་ཀྱིས་ཀྱང་སྐུ་གསུང་ཐུགས་རྟེན་དང་བདོག་པའི་
གནང་སྐྱེས་དང་བཅས་བསྐུལ་བ་དང་། དམ་པ་གང་གི་ཐུགས་སྲས་
ལུང་རིགས་སྨྲ་བའི་དབང་བོ་ཇོ་སྐོཪ་མཆོག་སྤྲུལ་ཪིན་པོ་ཆེ་བསྐལ་
བཟང་ཡེ་ཤེས་རྒྱ་མཚོ་བས་ཀྱང་ལྷ་རྫས་སྲིད་དུ་རིང་བ་དང་བཅས་
བསྐུལ་བ་དང༌། གཙུག་ལག་ནོར་བུའི་རྒྱན་གྱིས་མཛེས་ཤིང་རྒྱལ་བ་
དགྱེས་པའི་ཉམས་བཞེས་ལ་གཞོལ་བའི་གནས་བརྟན་ཆེན་པོ་བློ་གྲོས་
རྒྱ་མཚོ་བས་ཀྱང་ལྷ་དར་བཅས་ནན་ཆེར་བསྐུལ་བར་བརྟེན། བླ་མ་
དང་དགེ་འདུན་གྱི་བཀའ་གསུང་གྱེན་བཟློག་མ་ནུས་པའི་ཐོག་རང་
ཉིད་ཀྱིས་ཉེས་ལྟུང་སྔོན་བསགས་འདག་ཅིང་སྐྱེ་བ་ཀུན་ཏུ་དཔལ་ལྡན་
བླ་མ་དམ་པ་གང་དང་མི་འབྲལ་བའི་རྒྱུར་དམིགས་ནས་སྤོབས་པ་
བསྐྱེད་དེ། ཚོད་ལྟའི་སྒོས་སྐབས་དྲུག་ཙམ་འཕྲལ་དུ་བྲིས་ནས་་
མགོན་པོ་ཉིད་ལ་སྤྱན་བསྟར་ཞུས་པར། སྤྱིར་བྲིས་པ་བཟང་ཡང་
བདག་ལ་བསྟོད་རྒྱུ་ཅུང་མང་སོང་མོད་དེ་ཡང་ཁྱོད་ཀྱི་མོས་པ་ལྟར་
སྦྱར་ཆོག བསུ་སྐྱེལ་བྱས་ཚུལ་དང་གསོལ་སྟོན་དྲངས་ཚུལ།
633

རྗེ་བཙུན་ཡེ་ཤེས་རྒྱ་མཚོའི་གསུང་འབུམ་པོད་ལྔ་བ།
ཟང་ཟིང་གི་འབུལ་གཏོང་སོགས་འབྲི་མི་དགོས། བསྟན་པ་ལ་བྱ་བ་
བྱས་ཚུལ་ཕྲན་བུ་ཡོད་པ་དེ་བྲིས་ཆོག་ཀྱང་མང་གི་མ་འཇུག་ཅེས་་
སོགས་ཇི་ལྟར་རྩོམ་ཚུལ་གྱི་བཀོད་ཁྱབ་རྣམས་ཅུང་ཞིབ་མོར་ཐུགས་
ཤིན་ཏུ་དགྱེས་བརྩེ་ཉམས་ཀྱིས་བཀའ་སྩལ་པ་ལ་བརྟེན་ནས་འབྲི་བའི་
སྤོབས་པ་ཅུང་ཟད་ཐོབ་སྟེ། མགོན་པོ་གང་གིས་གཙོས་སངས་རྒྱས་
དངོས་གྱུར་ཐེག་པ་མཆོག་གི་དགེ་བའི་བཤེས་གཉེན་བཅུ་ཕྲག་ལྷག་གི་
ཞབས་རྡུལ་སྤྱི་བོའི་རྒྱན་དུ་ཐོབ་ཅིང་། གཞོན་དུས་སུ་དཔལ་མི་
འགྱུར་བཀྲ་ཤིས་ཆོས་སྡིངས་ཀྱི་གྲལ་མཐར་སྤྱོད་པའི་སྐལ་བཟང་་་
མངོན་དུ་གྱུར་ཀྱང་། སྙོམ་ལས་དང་སྡིག་ལྟུང་གི་མུན་ཁྲོད་དུ་མི་ཚེ་
འདས་དང་འདའ་བའི་གྱི་ན་བ། རྨོངས་པའི་ཉིང་བྲན། དུག་
གསུམ་གྱི་ཁོལ་བོ། ཤཱཀྱའི་དགེ་སྦྱོང་གི་གཟུགས་བརྙན་ཙམ་འཛིན་
པ། སྤྲངཕྲན་བཤད་སྒྲུབ་རྒྱལ་མཚན་ནམ་མིང་གཞན་མི་ཕམ་མཚོ་
བྱུང་དགྱེས་པའི་བློ་གྲོས་སུ་འབོད་པས། མཉམ་མེད་ཤཱཀྱའི་རྒྱལ་བོ་
མྱ་ངན་ལས་འདས་ནས་ལོ་ཅི་ཙམ་སོང་བའི་ཐད་ལ་བཞེད་སྒོ་མི་་
མཐུན་པ་མང་དུ་མཆིས་པ་ལས་བུ་སྟོན་ཐམས་ཅད་མཁྱེན་པ་དང་།
མཁས་གྲུབ་རིན་པོ་ཆེའི་རིང་ལུགས་ལྟར་ན་བགྲང་བྱ་ཉིས་སྟོང་བརྒྱད་
བརྒྱ་སོ་གཉིས་འདས་པ། ཕུག་ལུགས་ལྟར་ན་བགྲང་བྱ་ཉིས་སྟོང་
བརྒྱད་བརྒྱ་དོན་བརྒྱད་པ། ཉན་ཐོས་སྡེ་བའི་ལུགས་དང་དེང་དུས་
འཛམ་གླིང་སྤྱིའི་རྩི་ཚུལ་ལྟར་ན་ཉིས་སྟོང་ལྔ་བརྒྱ་ཞེ་གཅིག་པ་སྤྱིའི་ལོ་
ཚིགས་ཆིག་སྟོང་དགུ་བརྒྱ་གོ་བདུན་ལོ་རབ་བྱུང་བཅུ་བདུན་པའི་
དབང་ཕྱུག་མེ་གླང་ལོའི་ཉིན་བྱེད་དབང་བོ་གཞུའི་ཁྱིམ་དུ་སྤྱོད་པ་
མགོ་ཟླའི་ཉ་ལ་ཆབ་ཆ་བདེ་སྐྱིད་དར་ཐང་གི་རིག་པའི་སྡིངས་ཀ་དགེ་
འོས་རང་ཤག་རིག་བྱེད་དགའ་ཚལ་ནས་གྲུབ་པར་བགྱིས་པའི་དགེ་བ་
634

རྗེ་བཙུན་ཡེ་ཤེས་རྒྱ་མཚོའི་རྟོགས་པ་བརྗོད་པ་བདེན་གཏམ་ཤེལ་གྱི་མེ་ལོང་།
རང་གཞན་ཐམས་ཅད་སྐྱེ་བ་དང་ཚེ་རབས་ཀུན་ཏུ་ཐེག་པ་མཆོག་གི་
མགོན་གྱིས་དགྱེས་བཞིན་རྗེས་སུ་འཛིན་པའི་རྒྱུར་གྱུར་ཅིག།
635

བླ་མ་ཁྱབ་བདག་རྡོ་རྗེ་འཆང་དང་ངོ་བོ་དབྱེར་མ་
མཆིས་པའི་ཡི་དམ་རྡོ་རྗེ་འཇིགས་བྱེད།
རྗེ་བཙུན་ཡེ་ཤེས་རྒྱ་མཚོའི་གསུང་འབུམ་་་་
འདིར།བོད་ཆེན་པོའི་རིག་གཞུང་ལ་སྙིང་ནས་ཤ་ཚ་
ཞིང་། མི་ཚེ་གང་བོར་རིགས་འདིའི་ལས་ལ་དུང་
སེམས་སྙིང་ནས་མཛའ་བ། ཕ་བླ་མའི་ཐུགས་ཀྱི་
བུམ་བཟང་ལ་གསེར་གྱི་ཞུན་མས་བལྟམས་པའི་
དགོངས་པ་གཙུག་གི་ཅོད་པན་དུ་བཀུར་བའི་ཆབ་
གཞོང་ཡུལ་ལྷ་ཐར་གྱིས་ཚེ་འདིའི་དོན་ཆེན་པོའི་
ཁུར་དུ་བཟུང་སྟེ། ཚེགས་འབྱོར་འདུ་བྱེད་དགེ་
བའི་བསོད་ནམས་ཀྱི་ཞིང་དམ་པར་གང་གི་གསུང་
འབུམ་འདི་པར་འགོད་ཞུ་བའི་ལས་ལམ་རྫོགས་་ISBN 962-450-108-4
པར་སྤེལ་བ་ལ། གང་གི་འཚེ་བས་མི་ཕམ་ཞིང་། །
སྲིད་པ་གཡོམ་པོར་མི་འཇིགས་པར། །དྲིན་ལྡན་བླ་
མའི་ཐུགས་ཀྱི་མཛོད། ། གོ་ལའི་ཞིང་ལ་རྒྱན་དུ་་
སྤེལ། །ཞེས་སུ་སྨོན་པའི་དམ་བཅའ་དགེ་བའི་ཞིང་
ཕུན་སུམ་ཚོགས་པར་བསྒྲུབས་པ་ལེགས་སོ། །དེ་
ཡང་རང་ཅག་རྣམས་ཁ་བ་རི་བའི་ལས་ལ་བློ་མིག་
ཅུང་ཟད་ཕྱོགས་པ་འདི་མི་ལུས་རིན་པོ་ཆེའི་དགེ་
མཚན་ཡིན་ལས་ཆེ་སྙམ་པའི་དགའ་བ་མ་ཉམས་ISBN962-450-108-4/D. 44013(€7)
ཅས། ཚེ་འདིར་མ་ཅུང་བ་མེད་པ་ཞིག་དང༌།
ཆི་ཁར་ཡང་སེམས་འཕྲང་བ་མེད་པ་ཞིག་དཀའ་9789624 501087 £ [: (1─—5) 125.007
ར་ཀྱང༌། གང་བྱས་ཁ་མིག་ཡར་བལྟ་སྙམ་པའི་
གདེང་གིས་ནམ་རྒྱུན་ངན་སེམས་སྡུག་གི་ཁུར་བོ་
རིང་དུ་བཏང་བའི་ལེགས་འབྲས་སུ་ལམ་འདིར་་་
རྩོལ་བ་དོན་དུ་འགྲོ་བར་ཡིད་ཆེས་ཡོད་དོ། །

